# -*- mode: mandoku-view; -*-
#+TITLE: 式古堂書畫彙考
#+DATE: 2015-08-24 23:16:26.102630
#+PROPERTY: ID KR3h0068
#+PROPERTY: BASEEDITION WYG    
#+PROPERTY: JUAN 卷三十三
<pb:KR3h0068_WYG_033-1a>¶
欽定四庫全書¶
　書畵彚考卷三十三¶
　　　　　　　　　　刑部左侍郎卞永譽撰¶
　　畵三¶
厯代集册¶
　唐宋元寳繪册(董太史題籖集唐宋/元人名蹟凡二十幅)¶
　　宋以前人家都不作小幅小幅自南宋以後始盛¶
　　又僧巨然筆絶少丈餘畵卷長卷亦惟院體諸人¶
<pb:KR3h0068_WYG_033-1b>¶
　　有之此册皆北宋名蹟及吳興趙文敏之筆余于¶
　　馬夏李唐性所不好故不入選佛塲也董其昌¶
　　第一幅¶
王維雪溪圖¶
　　沈啟南先生題江山雪霽圖有曰平生所見沙溪¶
　　孫氏所藏雪渡圖盈尺而已正此圖也或筆誤以¶
　　溪為渡耳有徽廟御題有歴代小璽無復遺論當¶
　　為希世之寳此册開卷右丞營丘便足壓一世收¶
<pb:KR3h0068_WYG_033-2a>¶
　　藏賞鑒家知其不朽𤣥宰題¶
　　第二幅¶
李成晴巒蕭寺圖¶
　　宋時有無李論米元章僅見真蹟二本著色者尤¶
　　絶望此圖為内府所收宜元章畵史未之及也石¶
　　角有臣李等字余藏之二十年未曽寓目兹以湯¶
　　生重裝潢而得之本出自文夀承歸項子京自余¶
　　復易于程季白季白力能守此為傳世珍令營丘¶
<pb:KR3h0068_WYG_033-2b>¶
　　不朽則畵苑中一段竒事戊午夏五之望𤣥宰題¶
　外録¶
　　珊瑚網云眉公妮古録李成晴巒蕭寺文三橋售¶
　　之項子京大青緑全法王維今歸董𤣥宰余細視¶
　　之其名董羽也此録刻已久豈𤣥宰未之見耶乃¶
　　玉林裱時在戊午春矣何又有此一畨新話¶
　　第三幅¶
子昻東洞庭圖并題(前/幅)¶
<pb:KR3h0068_WYG_033-3a>¶
洞庭波兮山崨嶪水可以濟兮不可以渉木蘭為舟兮¶
桂為檝𣺌予懐兮風一葉¶
子昻西洞庭圖并題(對/幅)¶
山之凹兮水之涯沙稜稜兮石礌礌有媺人兮如彼蘭¶
茝思之不來兮使我心痗¶
　　畵洞庭不當繁于樹木乃以老木緣岸楂枿數株¶
　　居然揺落湖天寥闊之勢從此畵出是子昻章法¶
　　迥絶宋元處是構凌雲臺手董其昌¶
<pb:KR3h0068_WYG_033-3b>¶
　外録¶
　　珊瑚網云子昻洞庭兩山二小幅各題以騷語四¶
　　句全學董巨川為𤣥宰所藏¶
　　第四幅¶
闗仝雪圖¶
　　因觀王右轄雪溪圖始知此圖為王維伯仲𤣥宰¶
　　第五幅¶
米芾雲山圖¶
<pb:KR3h0068_WYG_033-4a>¶
　　此畵法謂之潑墨王洽作祖意米老時猶及見之¶
　　否則米老雖狂無此大膽獨創也旁有薛氏家藏¶
　　印殆是老米為紹彭墨戯者耶𤣥宰題¶
　　第六幅¶
倪元鎮設色圖并題¶
紫溪翁過甫里先生舉酒屬和而歌曰一丘之木其棲¶
深也屋我容不辱一溪之石其居平也席吾勞以息一¶
竇之泉其音清也絃吾方在懸得乎人得乎天吾不知¶
<pb:KR3h0068_WYG_033-4b>¶
所以然而然先生弁而賡之曰采江之魚兮朝船有鱸¶
采江之蔬兮暮筐有蒲左圖且書右琴與壺夀與夭與¶
貴與賤與歌與而(闕/)　　至順三年春三月松雲隐倪¶
珽書¶
余為希賢作此圖今已七年至元四年秋希賢携以示¶
余不復記憶因題詩于左方　怡神息繁隂洗耳臨長¶
流縱情丘壑間聊以寫我憂瓚重題¶
　　觀此圖知雲林子初名倪珽其書法初年精楷後¶
<pb:KR3h0068_WYG_033-5a>¶
　　乃流便雲林畵世無設色者此更一竒𤣥宰¶
　　第七幅¶
倪雲林六君子圖¶
(欵書/)至正丙戌嵗二月倪瓚寫¶
　　㡬年曽識倪徴士能寫雲林作畵圖今日摩挲雙¶
　　老眼青山彷彿是東吳東吳趙淑¶
　　㡬個臨流樹滄波落翠隂幽人不可見獨立望雲¶
　　林彦常¶
<pb:KR3h0068_WYG_033-5b>¶
　　能與米顛相伯仲風流還只數倪迂應将爾雅蟲¶
　　魚筆寫此喬林澗石圖句曲外史¶
　　余家有荆蠻民喬林古木圖為天下倪畵之冠晩¶
　　得六君圖亦堪鬭勝也𤣥宰題¶
　　第八幅¶
王蒙秋林書屋圖¶
　　元季四大家黄鶴山樵小幅絶少予有青弁圖為¶
　　叔明得意筆晩而獲此圖莽蒼飛動不讓青弁自¶
<pb:KR3h0068_WYG_033-6a>¶
　　有此入册無復遺恨矣董其昌¶
　　第九幅¶
曹知白吳淞山色圖¶
　　一片吳松江上秋澹雲凉葉思悠悠何時蓴菜鱸¶
　　魚膾却向先生畵裡遊潘純¶
　　終南求㨗徑少室索髙價唯有孏雲西山深無俗¶
　　駕陸居仁¶
　　曹雲西吾郡人與倪迂同時以畵相倡和山水師¶
<pb:KR3h0068_WYG_033-6b>¶
　　馮覲覲宣和時宦官大都似右丞之姢秀𤣥宰¶
　　第十幅¶
王安道蒼崖古樹圖¶
　　古樹蒼蒼楓葉丹此中别似一人間如何忽起思¶
　　鄉念不是台山是鴈山(闕欵元/人題)¶
　　王安道名履婁江人精于醫不讓丹溪訪藥秦中¶
　　不得遂遊華山作詩紀竒絶有華山圖四十幅尚¶
　　在武揮使家王弇洲先生曽令陸叔平摹二十許¶
<pb:KR3h0068_WYG_033-7a>¶
　　幅及俞質父録其詩與序此圖細潤古雅非華山¶
　　圖筆法更自超也𤣥宰題¶
　　第十一幅¶
趙元山水¶
　　趙善長畵師董元僅見于此董其昌¶
　　第十二幅¶
商徳符畵¶
(欵書/)至正三年浴佛日鳯翔曇公以李廷珪墨見贈作¶
<pb:KR3h0068_WYG_033-7b>¶
　　此¶
　　元集賢商琦與子昻同時𤣥宰¶
　　第十三幅¶
陸天游丹臺春賞圖并題¶
江南風物軼颷塵天際曾峰意出羣乳竇雨晴飛玉液¶
顛崖露冷&KR0008;松雲丹砂勾漏何年受璚笈靈符此日聞¶
借問安棲珠樹鶴山居如畵個中論陸廣¶
　　陸天游徐㓜文皆師黄子久此圖尤天游善者機¶
<pb:KR3h0068_WYG_033-8a>¶
　　也𤣥宰題¶
　　第十四幅¶
巨然山水¶
　　僧巨然江山晩興卷宣和殿所收董其昌¶
　　第十五幅¶
范寛江山蕭寺圖¶
　　第十六幅¶
郭忠恕摹王右丞蜀山圖¶
<pb:KR3h0068_WYG_033-8b>¶
　　卷後有宋景濓小楷䟦余剪去謂恕先畵不一精¶
　　此自可物色耳其昌¶
　　第十七幅¶
黄公望畵并題(横/幅)¶
善士尚友尚論古人誦詩讀書如炙如親與善人居如¶
入芝蘭室久而不聞俱化而一之子好友珍閟簡書以¶
褫以襲庋之室廬有扁其顔辟諸芬苾玉朗氷壺知非¶
二物鹿鳴呦呦停雲藹藹匪今斯今友道之在　右芝¶
<pb:KR3h0068_WYG_033-9a>¶
蘭室銘(楷書/畵上)¶
淳熈戊申余居是山夏初與二三子相羊瀑流間得芝¶
草三偶相比如卦畫成華如蘭玉明氷潔洞徹照眼乃¶
悟芝蘭者非二物也因銘錢氏芝蘭室故併及之至正¶
二年夏五月望大癡道人黄公望寓雲間𤣥真道院造¶
　又題象山先生玉芝歌(按室銘末欵及又題等字不/卜是子久或汪氏今仍鈔本)¶
(以俟/真蹟)¶
　　黄子久小楷如此逼古不減晉唐當行家而題畵¶
<pb:KR3h0068_WYG_033-9b>¶
　　右欵草率具體竟掩其真書古人深逺善藏不必¶
　　一一自見至如此畵之老以取力此書之嫩以取¶
　　態皆變體也壬子九日其昌題¶
　　第十八幅(團扇/本)¶
大癡姚江圖¶
　　子久之學米家山能變米法故足並峙𤣥宰¶
　　第十九幅¶
髙彦敬山水¶
<pb:KR3h0068_WYG_033-10a>¶
　　元時以房山鷗波並稱趙文敏于髙尚書數有題¶
　　咏倪元鎮亦以黄子久不及房山為其脱盡畵師¶
　　習氣所謂逸品也𤣥宰題¶
　　第二十幅¶
梅道人畵¶
　　吳仲圭學巨然自稱梅花和尚為已得其衣鉢如¶
　　曹溪一派自許不小觀此圖非妄也董其昌¶
　外録¶
<pb:KR3h0068_WYG_033-10b>¶
　　珊瑚網云此册在萬厯丁巳春仲董太史𤣥宰携¶
　　至吾地余同項又新孔彰過其舟中得閲翌日太¶
　　史挈雷仁甫沈商丞至余家更携黄子久畵二十¶
　　册與先子觀越宿始返之也後是册歸程季白於¶
　　己未秋余復閲于交逺閣已去馬文璧一幅元人¶
　　著色櫻桃白頭翁鳥一幅補入王摩詰雪溪圖用¶
　　五百金得之青浦曹啟新者又入王叔明秋林書¶
　　屋圖太史因題其籖云今日始得加一唐字矣余¶
<pb:KR3h0068_WYG_033-11a>¶
　　時録其題語未㡬季白遭魏璫毒手其家裝還歙¶
　　崇禎壬申冬聞售于東倉王遜之并叔明青弁圖¶
　　諸幅僅償千金未及原值之半也噫十餘年間滄¶
　　桑之變一至此人與畵殆相閱而成古歟¶
　　書畵舫云𤣥宰公品畵首推王維李成荆闗董巨¶
　　大小米以迄髙趙大癡元鎮凡十二家不惜餅金¶
　　懸購彚選宋元寳繪一册凡廿幀筆法古雅氣韻¶
　　神竒余次第記之首為李成晴巒蕭寺小幅其後¶
<pb:KR3h0068_WYG_033-11b>¶
　　則闗仝踏雪小册郭忠恕摹王維蜀山巨然江山¶
　　晚興范寛溪山蕭寺俱短卷米芾雙峰小幅趙孟¶
　　頫東西兩洞庭小對幅髙克恭溪山返照黄子久¶
　　姚江曉色俱團扇又芝蘭室圖銘層巒叠嶂吳鎮¶
　　竹居俱短卷倪瓚喬林澗石小幅種種皆在焉其¶
　　七幀則予忘之矣如王維山居張璪松石俱小幅¶
　　荆浩峻峰董源秋山俱短卷李公麟西園雅集團¶
　　扇有米芾小楷記一篇馬和之范蠡五湖小册王¶
<pb:KR3h0068_WYG_033-12a>¶
　　蒙華溪漁隐小幅並公極口印可者而不以入兹¶
　　編豈尚有祕宻部與凡唐宋名筆除大幅長卷不¶
　　論其零星妙迹最宜作册子展玩既便増添掄選¶
　　兼免蹙折弸損之患亦好古者所當知也¶
　董氏集古畵册(集宋人名蹟凡十/四幅題者五幅)¶
　　第一幅第二幅¶
宋周文矩畵¶
　　第三幅¶
<pb:KR3h0068_WYG_033-12b>¶
宋顧閎中畵¶
　　荷葉如錢三月時幅巾藜杖一追隨爾來勝事知¶
　　多少惟有風標公子知(宋髙/宗書)¶
　　第四幅¶
宋趙大年畵¶
　　第五幅¶
南宋趙千里畵¶
　　第六幅¶
<pb:KR3h0068_WYG_033-13a>¶
南宋趙伯驌畵¶
　　蓮開宫沼年年盛香染斑衣葉葉新願借琴音奏¶
　　清雅薫風凉殿夀雙親(楊妹/子題)¶
　　第七幅¶
南宋夏圭錢塘觀潮圖¶
　　此幅畵錢塘觀潮圖乍見之即定為閻次平及諦¶
　　視始得細欵于桞梢則夏圭也又復展之於石角¶
　　中亦註夏圭名意禹玉自愛不欲以姓名借客者¶
<pb:KR3h0068_WYG_033-13b>¶
　　與然次平之去夏圭乃不盈只尺矣丁酉秋九月¶
　　二十一日龍游舟中書𤣥宰¶
　　第八幅¶
南宋趙千里畵¶
　　第九幅¶
南宋趙希逺畵¶
　　池上疎煙籠翡翠水邊遲日戯蜻蜓賜志忠(宋髙/宗題)¶
　　第十幅¶
<pb:KR3h0068_WYG_033-14a>¶
南宋馬逺列子御風圖¶
　　第十一幅(至/)第十三幅¶
南宋劉松年畵¶
　　第十四幅¶
南宋馬麟畵¶
(欵書/)臣馬麟¶
　　南望青山滿禁闈曉陪鴛鷺正差池共愛朝來何¶
　　處雪&KR0363;萊宫裏拂松枝(宋髙/宗書)¶
<pb:KR3h0068_WYG_033-14b>¶
　　靖江朱光禄得婁江王敬美家藏畵册九十二幅¶
　　余購之先後七年始得合併又汰其紙素渝損者¶
　　及畵品不甚超者與夫樓臺鞍馬花卉禽魚之非¶
　　余所習者僅存十有四幅皆唐宋名手神采奕然¶
　　余所見海内收藏家畵册甚多然非衆尤之尤也¶
　　此本或無愧焉董其昌題¶
　　婁江尚有王元美所藏宋畵册四十幅逸季以歸¶
　　王辰玉首有董元畵如大李跡餘皆院體梁谿嵇¶
<pb:KR3h0068_WYG_033-15a>¶
　　氏七十八幅帷李唐最精好余舊得三十六幅于¶
　　長安以西園雅集伯時畵元章書為最趙伯駒畵¶
　　杜詩次之後亦失去項氏頗無可憶者其昌¶
　名畵大觀(第一册集唐宋元/名蹟凡二十五幅)¶
　　第一幅¶
唐鄭䖍山居説聽圖(團扇絹本著色山林茅茨二/客晤言右角上古印糢糊)¶
　　言者不知知者黙此語吾聞於老君若道老君是¶
　　知者縁何自著五千文(宋髙宗泥金草書對題團/扇剔墨絹本左有泥金小)¶
<pb:KR3h0068_WYG_033-15b>¶
　　(方印/莫辨)¶
　　第二幅¶
唐周古言金谷園圖(團扇絹本著色虗亭張幔花/桞繁隂石崇緑珠繁華如夢)¶
　　第三幅¶
唐荆浩臂鷹人物圖(斗方絹本淡色荒原草/樹中一人臂鷹初縱)¶
　　荆浩臂鷹人物圖其昌(對題藏經/方紙本)¶
　　第四幅¶
唐尹繼昭漢宫春曉圖(團扇絹本著色宫人曉粧/緑隂深院上有古印糢糊)¶
<pb:KR3h0068_WYG_033-16a>¶
　　名花傾國兩相歡長得君王帶笑㸔解釋春風無¶
　　限恨沈香亭北倚欄干(宋髙宗泥金草書/對題團扇藍絹本)¶
　　第五幅¶
北宋李咸熈雪圖(團扇絹本水墨江山雪/景有人乗舟似入剡溪)¶
　　李咸熈雪圖董其昌觀(對題藏經/圓紙本)¶
　　第六幅¶
北宋李咸熈雪渡圖(團扇絹本水墨山水寒/林蓑笠翁刺舟樹下)¶
　　李成雪渡圖雲鵬題(對題/紙本)¶
<pb:KR3h0068_WYG_033-16b>¶
　　第七幅¶
北宋許道寧寒林戴雪圖(團扇絹本水墨雪路迷濛一/行行李䇿蹇數人擁鼻篤束)¶
　　(不禁/寒色)¶
　　第八幅¶
北宋董源萬木竒峰圖(團扇絹本著色層/巘羣峰松杉樓閣)¶
　　吾家北苑畵追蹤晉唐各家而集其大成用筆渾¶
　　厚蒼古不為纎靡細軟之習此幅乃用解索皴萬¶
　　木竒峰仙山樓閣無不備具實所僅見今購得之¶
<pb:KR3h0068_WYG_033-17a>¶
　　以為世寳亦云幸矣其昌識(對題藏經/圓紙本)¶
　　第九幅¶
北宋郭忠恕車棧橋閣圖(團扇絹本淡色山溪村落水/車舂碓橋畔吏人乗騎張葢)¶
　　(咄咄/指顧)¶
　　郭忠恕畵絶類右丞其昌(對題洒金/白圓紙)¶
　　第十幅¶
北宋郭河陽煙景圖(團扇絹本水墨風林烟靄飛/泉有聲屋外三人仰觀指屬)¶
　　郭河陽煙景𤣥宰(對題洒金/圓粉箋)¶
<pb:KR3h0068_WYG_033-17b>¶
　　第十一幅¶
北宋李公麟西園雅集圖(團扇絹本著色圖下/及左方二古印殘缺)¶
　　李伯時效唐小李将軍為著色泉石雲物草木花¶
　　竹皆絶妙動人而人物秀發各肖其形自有林下¶
　　風味無一㸃塵埃氣不為凡筆也其烏㡌黄道服¶
　　捉筆而書者為東坡先生仙桃巾紫裘而坐觀者¶
　　為王晉卿幅巾青衣據方機而凝竚者為丹陽蔡¶
　　天啟捉椅而視者為李端叔後有女奴雲鬟翠飾¶
<pb:KR3h0068_WYG_033-18a>¶
　　侍立自然富貴風韻乃晉卿之家姬也孤松盤欝¶
　　上有凌霄纒絡紅緑相間下有大石案陳設古噐¶
　　瑶琴芭蕉圍繞坐于石盤傍道㡌紫衣右手倚石¶
　　左手執卷而觀書者為蘇子由團巾繭衣手秉蕉¶
　　箑而熟觀者為黄魯直幅巾野褐據横卷畵淵明¶
　　歸去來者為李伯時披巾青服撫肩而立者為晁¶
　　無咎跪而捉石觀畵者為張文潜道巾素衣按膝¶
　　而俯視者為鄭靖老後有童子執靈夀杖而立二¶
<pb:KR3h0068_WYG_033-18b>¶
　　人坐於盤根古檜下幅巾青衣袖手側聽者為秦¶
　　少游琴尾冠紫道服摘阮者為陳碧虚唐巾深衣¶
　　昻首而題石者為米元章幅巾袖手而仰觀者為¶
　　王仲至前有鬅頭頑童捧古硯而立後有錦石橋¶
　　竹逕繚繞於清溪深處翠隂茂宻中有袈裟坐蒲¶
　　團而説無生論者為圓通大師傍有幅巾褐衣而¶
　　諦聽者為劉巨濟二人並坐於怪石之上下有激¶
　　湍潨流於大溪之中水石潺湲風竹相吞爐煙方¶
<pb:KR3h0068_WYG_033-19a>¶
　　裊草木自馨人間清曠之樂不過於此嗟乎洶湧¶
　　於名利之域而不知退者豈易得此耶自東坡而¶
　　下凡十有六人以文章議論博學辨識英辭妙墨¶
　　好古多聞雄豪絶俗之資髙僧羽流之傑卓然髙¶
　　致名動四彛後之攬者不獨畵圖之可觀亦足彷¶
　　彿其人耳芾(對題團/扇絹本)¶
　　第十二幅¶
北宋趙大年扁舟載玩圖(團扇絹本著色蘆汀桞岸扁/舟中流鼎彛書畵横陳&KR0363;檻)¶
<pb:KR3h0068_WYG_033-19b>¶
　　擁棹逄鷗舞憑欄見雨來(宋光宗對題/團扇絹本)¶
　　第十三幅¶
北宋米元章雲山圖(團扇絹本淡色雲/山江樹度影流聲)¶
　　米元章雲山其昌題(對題宋/紙圓箋)¶
　　第十四幅¶
北宋李公言日出長江圖(斗方絹本著色長江/洶湧山外紅日半規)¶
　　日照元氣天清太空(宋理宗對題/團扇絹本)¶
　　第十五幅¶
<pb:KR3h0068_WYG_033-20a>¶
南宋李唐風帆圖(團扇絹本淡色江山松/石三舟挂㠶中流乗風)¶
　　潮平兩岸闊風正一帆懸(宋孝宗對題描/金雲龍圓牋)¶
　　第十六幅¶
南宋朱鋭雪莊行騎圖(團扇絹本淡色雪中山水一人/乗騎循山莊行蒼頭後隨一童)¶
　　(子前導似尋/幽探勝者)¶
　　雪吹醉面不知寒信脚千山與萬山天甃瓊街三¶
　　十里更飛桞絮與君㸔賜大少保(楊后對題/團扇絹本)¶
　　朱鋭畵宗右丞楊后題詩真蹟𤣥宰審定(書藍絹/籖標册)¶
<pb:KR3h0068_WYG_033-20b>¶
　　(邊/)¶
　　第十七幅¶
南宋趙千里倣鄭䖍山居説聽圖(斗方絹本著色山水/茅茨二客晤言較鄭)¶
　　(本運色稍重/亦尹邢也)¶
　　趙千里竹院圖其昌¶
　　趙伯駒畵所從唐二李來於此册中然具種種意¶
　　較之是册不類衆態行筆髙古設色蒼潤予疑為¶
　　王右丞作予嘗見右丞苔磯静釣水閣閒棋是册¶
<pb:KR3h0068_WYG_033-21a>¶
　　誠襲其派故特辨此以俟來者政之雲鵬識(右二/䟦對)¶
　　(題藏經/方紙本)¶
　　第十八幅¶
南宋馬和之伐木圖(斗方絹本淡色空山老樹二客執/柯仰聽黄鳥圖右古印半方莫辨)¶
　　馬和之伐木圖董其昌題(對題藏經/紙斗方)¶
　　第十九幅¶
南宋馬逺觀泉圖(團扇絹本淡色科頭一老箕/踞松下兀對流泉嗒然觀聽)¶
　　馬逺觀泉圖𤣥宰(對題宋/圓牋本)¶
<pb:KR3h0068_WYG_033-21b>¶
　　第二十幅¶
南宋夏珪夜潮風景圖(團扇絹本淡色髙城傑閣有客/憑䦨觀潮風樹蕭颯金塗圓月)¶
　　(㶑灔喧豗中/聲色俱動)¶
　　定知玉兔十分圓已作霜風九月寒寄語重門休¶
　　上鑰夜潮留向月中㸔賜趙佑(宋理宗對題/團扇絹本)¶
　　夏珪風景𤣥宰(書藍絹籖/標册邊)¶
　　第二十一幅¶
南宋劉松年風雨歸莊圖(團扇絹本淡色江山風雨一/人艤舟斷岸一人張葢渡橋)¶
<pb:KR3h0068_WYG_033-22a>¶
(欵書/)劉松年(書左/角下)¶
　　初披之以為北宋范中立已從石角中得劉松年¶
　　欵葢松年脱去南宋本色作中立得意筆法耳其¶
　　昌(對題藏經/圓紙本)¶
　　第二十二幅¶
元趙子昻夏木垂隂圖(團扇絹本水墨雲山/灌木一人曵杖行吟)¶
(欵書/)子昻¶
　　文敏學吾家北苑作夏木垂隂圖乃秀頴出其右¶
<pb:KR3h0068_WYG_033-22b>¶
　　所謂師法捨短也董其昌書(對題藏經/圓紙本)¶
　　第二十三幅¶
元呉仲圭野亭歸艇圖(團扇絹本水墨一/亭四樹扁舟欲泊)¶
(欵書/)梅道人¶
　　吳仲圭野亭歸艇圖雲鵬題識(對題藏經/圓紙本)¶
　　第二十四幅¶
元倪元鎮長松絶壁圖(斗方紙本水墨平坡松/一枯木一隔水作石壁)¶
(欵書/)長松絶壁倪瓚寫¶
<pb:KR3h0068_WYG_033-23a>¶
　　第二十五幅¶
元王叔明雨後嵐新圖(團扇紙本水墨峻嶺長/松山居幽䆳嵐光欲滴)¶
(欵書/)叔明為徳機寫¶
　　磵響風前激嵐光雨後新何人深此趣黄鶴山中¶
　　人瓚(書圖/額)¶
　　叔明平日多繪長幅不耐作紈扇小圖此頁不徑¶
　　(原蹟徑/字㸃去)盈尺而規格宏逺筆墨蒼潤迥出尋常畦¶
　　徑之外可與青弁圖並垂千古宜迂翁之擊節不¶
<pb:KR3h0068_WYG_033-23b>¶
　　置也𤣥宰識(對題藏經/圓紙本)¶
　名畫大觀(第二册集唐五代宋/元名蹟凡二十五幅)¶
　　第一幅¶
唐李昭道明皇幸蜀圖(團扇絹本著色宫殿連延花樹/掩映中道赭袍按轡者明皇徒)¶
　　(歩前導十餘人提燈擎扇從騎二人貴嬪宫監二/人貴妃乗玉驄力士僕御數人西幸出宫風景倉)¶
　　(皇圖左右印莫辨譜據對題詩此圖為幸蜀初出/都門時事宣和畫  載昭道又有摘𤓰圖乃幸蜀)¶
　　(道中時/事也)¶
　　侍兒扶起跨金鞍聖主頻頻顧玉顔西出都門猶¶
<pb:KR3h0068_WYG_033-24a>¶
　　並轡奈何掩面馬嵬山(唐蘇靈芝行書/對題團扇絹本)¶
　　第二幅¶
後五代闗仝秋峯聳秀圖(絹本小長幅淡色絶巘遥岑/三人倚杖立平原行李陟山)¶
　　(徑者二人圖左/角下方印莫辨)¶
　　右闗仝秋峯聳秀(原蹟秀字上/有翠字㸃去)圖闗蹟近代絶少¶
　　不啻鳯毛麟角余購得之真如拱璧因裝諸册首¶
　　以為祕玩甲子夏五董其昌(對題藏經/方紙本)¶
　　第三幅¶
<pb:KR3h0068_WYG_033-24b>¶
後五代胡翼水閣晴樓圖(團扇絹本著色山水環峙樓/觀樓中人奕棋者觀捕魚者)¶
　　(界畫簡貴圖左/右印殘缺莫辨)¶
　　五代胡翼畫其昌(對題藏經/圓紙本)¶
　　第四幅¶
北宋李咸熙寒林歸晩圖(斗方絹本淡色村居宻雪行/者張葢挈榼紆迴林際歸鵶)¶
　　(翔集暮/色生寒)¶
　　天啟二年嵗在壬戌二月十日予與米參知仲詔¶
　　同觀於晉陵舟次昔白香山守杭元微之以守越¶
<pb:KR3h0068_WYG_033-25a>¶
　　州過杭都人士聚而觀者如堵墻曰非欲觀相公¶
　　欲觀世所謂元白者耳余與仲詔皆有煙霞之癖¶
　　世有南董北米之稱或不愧元白故事收藏者新¶
　　安程繼白亦以雅道為東南顧阿瑛曹雲西輩人¶
　　也董其昌題¶
　　自米海嶽時已欲作無李論營丘真蹟之難得久¶
　　矣余此幀乃潘光禄家藏前後有名人題䟦本作¶
　　一卷自余獲之遂割去題䟦裝為册葉以冠諸畫¶
<pb:KR3h0068_WYG_033-25b>¶
　　丁酉秋九月二十一日典試江右歸次蘭谿舟中¶
　　題𤣥宰(對題藏經/方紙本)¶
　　第五幅¶
北宋李咸熙雙騎沖雪圖(團扇絹本淡色深山/古木兩騎冐雪度橋)¶
　　李咸熙雙騎沖雪圖丁雲鵬(對題藏經/圓紙本)¶
　　第六幅¶
北宋范寛雪景寒林圖(團扇絹本淡色蒼松石/壁一人踏雪行轉山坳)¶
　　范中立雪景寒林圖𤣥宰(對題藏經/圓紙本)¶
<pb:KR3h0068_WYG_033-26a>¶
　　第七幅¶
北宋許道寧暮山行旅圖(團扇絹本淡色山行晚景一/人引四騎度林麓道傍小籬)¶
　　(落髣髴/旅泊處)¶
　　第八幅¶
北宋董源採芝圖(斗方絹本著色青山縹緲白雲瑩净/道人置鍤洞口採芝雲中孤鶴蹁躚)¶
　　(髙/舉)¶
　　家北苑採芝圖筆意從小李将軍得來其昌拜識¶
　　(對題藏經/方紙本)¶
<pb:KR3h0068_WYG_033-26b>¶
　　第九幅¶
北宋趙幹北窻髙卧圖(方絹本淡色松亭捲簾一人北/窓髙卧童子倚䦨㸔鶴右角有)¶
　　(缺印/莫辨)¶
　　林間無事可裝懐晝睡功勞酒一盃殘夢不能全¶
　　省記半隨風雨過東街(宋髙宗對/題方絹本)¶
　　第十幅¶
北宋燕文貴桞莊觀荷圖(方絹本著色緑桞村荘紅蓮/浦溆菰蘆中人倚舷吟眺)¶
　　萬片緑荷流水西亂風飄雨濕人衣前村竹樹田¶
<pb:KR3h0068_WYG_033-27a>¶
　　家宻時見軥輈屋後飛(宋髙宗對/題方絹本)¶
　　宋髙宗題燕文貴圖(董文敏籖/題册邊)¶
　　第十一幅¶
北宋王詵幽谷春歸圖(團扇絹本著色山水間梅花籬/落二客從蒼頭挈榼提壺度橋)¶
　　(西/去)¶
　　晴野花侵路春陂水上橋　賜藍大正(宋光宗對/題團扇絹)¶
　　(本/)¶
　　第十二幅¶
<pb:KR3h0068_WYG_033-27b>¶
北宋趙大年秋塘羣鳬圖(斗方絹本淡色荒樹寒塘/羣鳬唼喋林外歸鴉數行)¶
　　趙大年秋塘羣鳬圖𤣥宰(對題藏經/方紙本)¶
　　第十三幅¶
北宋郭思散牧圖(團扇絹本著色綠樹平燕散牧四馬/一脱覊滚塵一回顧一嚙草一隔岸)¶
　　(飲/水)¶
　　此郭思散牧圖也思為河陽令子不愧家學上有¶
　　宋代寳璽董其昌(對題藏經/圓紙本)¶
　　第十四幅¶
<pb:KR3h0068_WYG_033-28a>¶
北宋陸瑾漁家風景圖(方絹本淡色茅茨酒家扁/舟泊岸老漁携魚換酒)¶
　　翠嵐迎歩興何長笑領漁翁入醉鄉日暮渚田微¶
　　雨後鷺鷥閒暇稻花凉(宋光宗對/題方絹本)¶
　　第十五幅¶
北宋巨然煙江晩渡圖(團扇絹本淡色溪山村市/渡口横舟岸上人語欲響)¶
　　僧巨然畫其昌(對題洒金/圓粉箋)¶
　　第十六幅¶
南宋楊士賢遥岑煙靄圖(團扇絹本淡色江山村㠘有/乗騎者捕魚者荷戴度橋者)¶
<pb:KR3h0068_WYG_033-28b>¶
　　(上方遥岑煙/樹隐隐梵刹)¶
　　楊士賢遥岑煙靄圖坐對終日方知古人用筆之¶
　　妙直擬化工𤣥宰(對題藏經/圓紙本)¶
　　第十七幅¶
南宋朱鋭訪戴圖(團扇絹本淡色雪後江山村莊蕭瑟/一客&KR0363;窓引望若指揮長年發棹圖)¶
　　(左右角下長圓/朱文印莫辨)¶
(欵書/)朱鋭(書圖/左)¶
　　朱鋭學王右丞多雪綱盤車之屬此圖筆(真蹟筆/字上有)¶
<pb:KR3h0068_WYG_033-29a>¶
　　(雖字/㸃去)法髙簡非李唐所能夢見董其昌(對題洒金/界畫圓粉)¶
　　(箋/)¶
　　第十八幅¶
南宋馬和之柳堤待渡圖(團扇絹本淡色一人立桞下/待渡童子勒馬臨流中流一)¶
　　(舟揚帆風/勢甚駛)¶
　　馬和之畫其昌(對題洒金/圓粉箋)¶
　　第十九幅¶
南宋馬逺夜山圖(團扇絹本淡色絶壑奔泉紅梅翠竹/間一鶴立石窺泉一鶴雲中欲下)¶
<pb:KR3h0068_WYG_033-29b>¶
　　馬逺夜山圖其昌(對題洒金/圓粉箋)¶
　　第二十幅¶
南宋劉松年竹樓説聽圖(團扇絹本著色松竹茂宻籬/落山居一翁與老衲黄冠圍)¶
　　(爐對談隔溪山樹/人家雲烟晻靄)¶
　　小書樓下千竿竹深火爐前一盞燈此處與誰相¶
　　伴宿燒丹道士坐禪僧賜林恕(宋髙宗對題/團扇絹本)¶
　　第二十一幅¶
南宋戚仲雪麓蚤行圖(團扇絹本淡色寒林/雪堈行人篤束驢後)¶
<pb:KR3h0068_WYG_033-30a>¶
(欵書/)戚仲(二字反/書石根)¶
　　第二十二幅¶
元盛子昭清溪垂釣圖(方絹本著色雲山叢/樹一舟坐釣溪邊)¶
　　第二十三幅¶
元黄子久深山亭子圖(方絹本淡色春山半壁山/椒一亭右角下古印莫辨)¶
(欵書/)大癡(書圖/額)¶
　　深山亭子曙光遲蘿蔦蕭森蔽四垂大木百圍隂¶
　　滲漉青谿千仞碧淋漓政須潤色煙嵐語為洗蒼¶
<pb:KR3h0068_WYG_033-30b>¶
　　頑林壑姿祗憶莆田陳應奉争墩㑹有寄來詩張¶
　　天雨(對題宋/紙本)¶
　　第二十四幅¶
元吳仲圭雙松圖(團扇絹本水墨長/松二樹倚石臨流)¶
(欵書/)梅道人戯墨¶
　　吳仲圭山水小景可為册者絶少此二幅竒古秀¶
　　潤足稱逸品其昌(對題藏經/圓紙本)¶
　　第二十五幅¶
<pb:KR3h0068_WYG_033-31a>¶
元馬文璧佳意圖并識(長方紙本水墨嘉/樹同岑白雲遶屋)¶
至正癸卯元日信筆亂塗頗有佳意因憶子肅索畵遂¶
以此寄之扶風馬文璧識(題左/額)¶
　　老樹如龍石如虎長䕶書聲出翠微一片閒雲未¶
　　為雨時時來傍屋頭飛王文麟(題右/額)¶
　名畫大觀(第三册集梁唐五代宋元名/蹟凡二十五幅引首二幅)¶
　　引首一¶
宋刻絲香櫞秋鳥圖(藍地長方本組織如寫運色/簡貴樹果生香棲鳥欲起)¶
<pb:KR3h0068_WYG_033-31b>¶
　　克絲作盛於唐貞觀開元間人主崇尚文雅書畫¶
　　皆以之為標帙今所謂包首錦者是也宋仍之靖¶
　　康(闕/)難多淪於民間好事者見光彩絢爛繢縟精¶
　　緻雖繪事所不逮遂緝成卷册以供清玩元人尤¶
　　工之有裁為衣衾者我聖祖見其似作滛巧始禁¶
　　之而人間乃為罕物矣此幅方尺餘其體表皆纎¶
　　細猶引單蠶絲具五彩游綴委曲出乎天巧其鍼¶
　　工之良哉定為宋製無疑已練川劉廷噐獲而裝¶
<pb:KR3h0068_WYG_033-32a>¶
　　潢成卷奚但供覽正以思古人不可得而見見其¶
　　製作猶之見古人也其好古道類此可嘉用書而¶
　　歸之𢎞治柔兆執徐如月朏吳門張習志(對題方/紙本)¶
　　引首二¶
宋繡石榴飛蝶圖(素羅方本繡石榴花二枝一蝶集花/上一蝶栩栩飛來四角項氏印不録)¶
　　第一幅¶
梁張僧繇月仙圖(團扇絹本著色仙女/跨鳯月中含桂兔影)¶
　　第二幅¶
<pb:KR3h0068_WYG_033-32b>¶
唐胡瓌奚官習馬圖(團扇絹本著色奚官坐樹下馬/三一背立一正面立一囓草)¶
　　第三幅¶
後五代袁㠖蠏圖(方絹本淡色沙石葦藻中/一蠏舉螯露臍索索如生)¶
　　第四幅¶
後五代黄筌橙黄橘緑圖(團扇絹本著色澗石間橙橘/二樹鳴鳥棲枝枯荷折水)¶
　　第五幅¶
徽宗桃鶯圖(團扇絹本著色桃花黄鳥/以墨漆㸃睛浮動縑素)¶
(欵書/)御筆　押¶
<pb:KR3h0068_WYG_033-33a>¶
　　第六幅¶
徽宗籠鷂捕雀圖(團扇絹本淡色翠縧籠鷂踞爪雀背/雙睛下注力滿於身殺犧勃勃四角)¶
　　(項氏圖/書不録)¶
　　第七幅¶
北宋周文矩合樂士女圖(團扇絹本著色樹隂石畔二/姬並坐一姬鼓琴小鬟侍側)¶
　　今夜調琴忽有情欲彈惆悵憶崔卿何人解愛中¶
　　徽上秋思頭邊八九聲(宋孝宗對題/團扇絹本)¶
　　第八幅¶
<pb:KR3h0068_WYG_033-33b>¶
北宋趙昌虞美人花圖(團扇絹本著色虞美人數/枝施粉調朱盈盈綽約)¶
　　綺霞初結處珠露未稀時　賜趙思恭(宋光宗對/題團扇絹)¶
　　(本/)¶
　　第九幅¶
北宋徐熙夏葵圖(團扇絹本著色紅粉蜀/葵翠葉掩暎灼灼如生)¶
　　第十幅¶
北宋徐崇嗣沒骨牡丹圖(團扇絹本著色正面紫牡丹/一枝週邅緑葉拍塞滿幅)¶
　　已過穀雨十六日猶見牡丹鬭淺紅曽不争先及¶
<pb:KR3h0068_WYG_033-34a>¶
　　開早能陪芍藥到薫風(宋光宗對題/團扇絹本)¶
　　第十一幅¶
北宋易元吉引雛戯猿圖(團扇絹本淡色喬木鷺巢/三猿戯雛老鷺飛鳴而下)¶
　　第十二幅¶
北宋崔子西杏花雙鵝圖(方絹本著色杏樹下一鵝/欲鳴一鵞臨流唼花片)¶
　　第十三幅¶
北宋劉宷芙蓉桃花圖(團扇絹本著色桃花數/枝緑葉紛披游蜂下上)¶
　　第十四幅¶
<pb:KR3h0068_WYG_033-34b>¶
北宋趙仲佺柳燕圖(團扇絹本著色春/柳迎風乳燕雙栖)¶
　　第十五幅¶
北宋樂士宣銀杏白頭翁圖(方絹本著色倒垂銀/杏一枝上立白頭翁)¶
　　第十六幅¶
南宋馬和之風柳蟬蝶圖(團扇絹本著色風柳蕭/蕭蟬坐枝間蝶飛葉底)¶
　　第十七幅¶
南宋閻次于梅林歸牧圖(方絹本淡色野梅數/樹牧童拍歌牛背)¶
(欵書/)閻次于筆¶
<pb:KR3h0068_WYG_033-35a>¶
　　閻次平畫其昌(對題方紙本畫欵/次于次平弟題誤)¶
　　第十八幅¶
南宋蘇漢臣嬰兒鬬促織圖(團扇絹本著色桂樹菊花/石䦨外嬰孺四蹲踞鬭蟋)¶
　　(蟀天機/爛熳)¶
　　第十九幅¶
南宋毛松山茶雙鳥圖(團扇絹本著色山茶一枝白花/緑葉雙鳥交栖圖右白文古印)¶
　　(殘/缺)¶
　　第二十幅¶
<pb:KR3h0068_WYG_033-35b>¶
南宋楊補之紅梅圖(方絹本著色紅梅一/枝踈花細蕋嫣然)¶
　　去年枝上見紅芳約畧紅葩傅淺籹今日亭中足¶
　　顏色可能無意謝東皇賜貴妃(宋光宗對/題方絹本)¶
　　第二十一幅¶
南宋林椿杏實圖(方絹本著色杏實四枝紫色/爛然蟲穿緑葉極寫生之妙)¶
(欵書/)林椿(書圖左/角下)¶
　　第二十二幅¶
南宋李廸枸杞鶺鴒圖(方絹本著色帶雪枸柅朱實/纍纍草際鶺鴒翹翹欲起)¶
<pb:KR3h0068_WYG_033-36a>¶
　　第二十三幅¶
南宋吳炳水紅野鳥圖(方絹本著色菱藻間/亭亭紅蓼水鳥下上)¶
　　第二十四幅¶
元趙子昻猗蘭圖并題(長方紙本水墨猗蘭一叢莖葉/翩翩花蕋簡貴極力寫根似寓)¶
　　(懷土/之義)¶
(欵書/)子昻戱作(書圖右/角下)¶
猗蘭在深谷緑葉何青青春風長新茁葳㽔三四莖涪¶
州黄太史終焉愛嘉名紉佩香益揚樂彼幽人貞松雪¶
<pb:KR3h0068_WYG_033-36b>¶
道人(對題淺緑/花綾本)¶
　　第二十五幅¶
元管仲姬修竹圖(團扇絹本水墨陂/陀修竹秀色如沐)¶
(欵書/)道昇(書竹/幹)¶
　名畫大觀(第四册集唐五代宋元名/蹟凡二十五幅引首二幅)¶
　　引首一¶
南宋朱克柔刻絲山茶圖(藍地方本織水紅山茶綠葉/掩映一蝶飛來針神絶枝足)¶
　　(使黄徐/閣筆)¶
<pb:KR3h0068_WYG_033-37a>¶
　　朱克柔雲間人宋思陵時以女紅行世人物樹石¶
　　花鳥精巧疑鬼工品價髙一時流傳至今尤成罕¶
　　購此尺幀古澹清雅有勝國諸名家風韻洗去脂¶
　　粉至其運絲如運筆是絶技非今人所得夢見也¶
　　宜寶之鴈門文從簡書(對題方/紙本)¶
　　引首二¶
宋繡海棠戯禽圖(素綾方本繡西府海棠兩禽飛動驗/其表裏組織如一鳥起花明了無端)¶
　　(緒殆神針/鬼工矣)¶
<pb:KR3h0068_WYG_033-37b>¶
　　第一幅¶
唐張萱游行士女圖(長方絹本著色碧山雲樹中仙媛/撚枝花珊珊來遲圖下項氏二印)¶
　　(不/録)¶
　　閒來洞口訪劉君緩歩輕擡玉線裙細白桃花擲¶
　　流水更無言語倚彤雲(宋光宗對/題方絹本)¶
　　第二幅¶
唐戴嵩歸牧圖(方絹本淡色林野間牧童騎/牛弄笛一犢逐後意象荒逺)¶
　　雨晴緑野黄昏月短笛一聲風滿林(張旭對題/方絹本)¶
<pb:KR3h0068_WYG_033-38a>¶
　　第三幅¶
唐周昉梅花神女圖(團扇絹本著色碧天圓月/梅竹臨波美人倚樹凝眸)¶
　　周昉梅花神女圖雲鵬鑒賞(對題圓/紙本)¶
　　第四幅¶
後五代黄筌雪竹文禽圖(長方絹本著色雪竹/風枝枝上並栖雙雀)¶
　　素菴(書圖/額)¶
　　第五幅¶
後五代黄居寳寒菊圖(團扇絹本著色菊一本黄/英緑葉具凌霜傲雪之致)¶
<pb:KR3h0068_WYG_033-38b>¶
　　金風飄菊蕋玉露泫萸林　賜穆之(宋光宗對題/團扇絹本)¶
　　第六幅¶
徽宗櫻桃黄鬬圖(方絹本著色櫻桃一株盈盈朱顆/枝門黄鬭偷窺葢墨漆㸃睛云)¶
　　第七幅¶
徽宗雪柳鴝鵒圖(團扇絹本淡色雪中枯柳立/鴝鵒掉頭欲語寒羽毵毵)¶
　　第八幅¶
北宋丘慶餘木香圖(團扇絹本著色木香一/株素花緑葉宛轉遊蜂)¶
　　第九幅¶
<pb:KR3h0068_WYG_033-39a>¶
北宋陶裔柳雀圖(方絹本著色垂風弱柳枝/間小鳥窺過蝶振羽欲捕)¶
　　第十幅¶
北宋徐熙夭桃圖(團扇絹本著色桃/花滿樹游蜂栩栩)¶
　　活色生香第一流手中移得近青樓誰知艶色終¶
　　相負亂向春風笑不休子昻(對題團扇/花綾本)¶
　　第十一幅¶
北宋崔子西秋塘雙鵝圖(團扇絹本著色紅/蓼清波雙鵞游泳)¶
　　蓼岸飛寒蝶汀沙戱水禽(宋光宗對題/團扇絹本)¶
<pb:KR3h0068_WYG_033-39b>¶
　　第十二幅¶
北宋崔慤枯荷鶺鴒圖(團扇絹本淡色枯荷一/莖葉上鶺鴒捕啄青蟲)¶
　　第十三幅¶
北宋吳元瑜白牡丹圖(方絹本著色白牡丹一枝/緑葉翩翻圖右古印莫辨)¶
　　第十四幅¶
北宋劉宷戯藻羣魚圖(方絹本淡色藻荇/紛披羣魚游泳)¶
　　第十五幅¶
南宋韓祜山查白鳥圖(團扇絹本著色山查小/樹垂垂紅顆白鳥窺枝)¶
<pb:KR3h0068_WYG_033-40a>¶
　　第十六幅¶
南宋毛益柳杏山鳥圖(方絹本著色垂柳外紅杏一枝/枝頭山鳥臨風弄語圖右角下)¶
　　(朱文方/印莫辨)¶
(欵書/)毛益(書柳/梢)¶
　　第十七幅¶
南宋林椿芍藥圖(團扇絹本著色紅藥一枝翠/&KR1929;盛暎圖旁項氏四印不録)¶
(欵書/)林椿(二小字書/圖下葉底)¶
　　第十八幅¶
<pb:KR3h0068_WYG_033-40b>¶
南宋林椿戱禽集果圖(團扇絹本著色花紅一幹四/實爛熳小雀啄殘驚飛欲起)¶
　　林椿戱禽集果圖雲鵬題(對題洒/金黄箋)¶
　　第十九幅¶
南宋李廸古木竹石圖(方絹本著色緑隂/高樹石竹叢生)¶
(欵書/)李廸(細書木/石間)¶
　　第二十幅¶
南宋李廸鷹熊圖(方絹本淺色峭壁荒岩鷹熊顧盼/隐隐動犄角之僟圖右古印莫辨)¶
　　李廸寫花木鳥獸尤出人意表此圖是矣其昌觀¶
<pb:KR3h0068_WYG_033-41a>¶
　　(對題方/紙本)¶
　　第二十一幅¶
南宋李廸寒塘鸂𪆟圖(方絹本著色梅花修竹掩暎山/塘石上鸂𪆟枝頭小鳥隐約飛)¶
　　(鳴/)¶
(欵書/)李廸(細書/角下)¶
　　李廸寒塘鸂𪆟圖雲鵬(對題洒/金黄箋)¶
　　第二十二幅¶
南宋趙孟堅水仙圖(方絹本水墨水仙一叢/玉英香粉凌波宛在)¶
<pb:KR3h0068_WYG_033-41b>¶
　　第二十三幅¶
南宋樓觀映月梅花圖(方絹本著色梅花如雪明月/懸枝清光一輪恍如持照)¶
(欵書/)臣樓觀(細字書梅/枝隙處)¶
　　芳意饒呈瑞寒光助照人(宋理宗對/題方絹本)¶
　　第二十四幅¶
元錢選榴花戴勝圖(方紙本著色白榴一枝栖/戴勝令人對之感懷物候)¶
　　第二十五幅¶
元賈策棘鶉圖(方絹本著色草花棘刺中兩/鶉一立一梳翎振振躍動)¶
<pb:KR3h0068_WYG_033-42a>¶
　唐宋元人畫册(凡十四幅/𤣥宰鑒定)¶
　　第一幅¶
戴嵩驅牛圖¶
　　春雨烏犍破緑疇牧童牽飲傍松楸而今洗耳無¶
　　巢父千萬休教飲上流儉齋¶
　　第二幅¶
李贊華人馬衝雪圖¶
　　第三幅¶
<pb:KR3h0068_WYG_033-42b>¶
徐熙文禽戱水圖¶
　　第四幅¶
巨然平湖舟泊圖(絹素/本)¶
　　遥岑矗矗水潺潺茆屋松風晝掩闗落日鐘聲來¶
　　逺寺行人初向石橋還適齋¶
　　第五幅¶
宋徽廟茘枝圖(對/幅)¶
　　第六幅¶
<pb:KR3h0068_WYG_033-43a>¶
李伯時毛女圖(對/幅)¶
　　第七幅¶
趙千里卧雪圖¶
　　疎林茅屋掩閒雲瀑雪懸崖霽色新好是杜陵詩¶
　　興逸蹇驢隨意樂行春適齋¶
　　第八幅第九幅¶
劉松年田園樂圖(二/幅)¶
　　第十幅¶
<pb:KR3h0068_WYG_033-43b>¶
馬逺觀瀑圖¶
　　第十一幅¶
馬麟奕棋圖¶
　　第十二幅¶
趙松雪山水¶
(欵書/)子昻¶
　　陸瑾有山隂髙㑹圖吳興此小景是臨陸瑾者吾¶
　　松朱象𤣥司成家物董其昌觀¶
<pb:KR3h0068_WYG_033-44a>¶
　　第十三幅¶
盛子昭溪山曳杖圖¶
　　積水濳通渭連村不近城青雲浮野闊春氣與人¶
　　清鸎響出幽谷琹歌非逺征客心在三益山木向¶
　　人鳴雲莊吳炳¶
　　第十四幅¶
盛子昭停舟觀鴈圖¶
　　秋色澹江(闕/)晴林風未凋逺村雲際擁孤島沼中¶
<pb:KR3h0068_WYG_033-44b>¶
　　揺鴈影雙翻水漁歌半倚潮停橈正回首霜信晚¶
　　迢迢雲莊吳炳¶
　墨花閣霞上寳玩册(集唐宋元名蹟凡二十幅汪氏/甲品内䟦無欵者係玉水題)¶
　　唐詩緒言霞上開夫玉屑霏霏尚有天際真人之¶
　　想况繪事洩胷中造化恍惚變幻不啻赤城上動¶
　　金光沈緑綺夾月貫日綺散爛不收也玩之允宜¶
　　寳之¶
　　第一幅¶
<pb:KR3h0068_WYG_033-45a>¶
荆浩交泰圖(絹本細膩如/南朝官紙)¶
　　世論洪谷子畫為唐末之冠此幅得之於髙友明¶
　　水樹石蒼古三羊有生動之趣因相傳為交泰圖¶
　　真有筆有墨不獨善為雲中山頂以山水專門也¶
　　砢玉識¶
　　第二幅¶
周昉採蓮圖(縑本古/色闇然)¶
　　𫝊稱仲朗長安人傳家閥閲善屬文善畫貴遊人¶
<pb:KR3h0068_WYG_033-45b>¶
　　物乃此雙女採蓮有穠麗之致而無豊肥之態是¶
　　窮丹青之妙者也家藏已久尚有昉作折桂美人¶
　　玉水題¶
　　第三幅¶
郭忠恕寒巖積雪圖(團扇/絹本)¶
　　雒陽郭恕先雖善畫師闗仝然少能屬文能篆𨽻¶
　　是非尋常工藝所及也在周為博士在宋為監簿¶
　　夫亦曼倩陸沈金馬意乎卒之忤㫖流登州中道¶
<pb:KR3h0068_WYG_033-46a>¶
　　便尸解去矣吾於所作寒巖積雪毎想像其丰神¶
　　不已玉水¶
　　第四幅¶
黄筌八仙花圖(絹碎惟存/花朶枝葉)¶
　　孟蜀待詔黄要叔畫資諸家之善而兼有之故即¶
　　一花而千年神彩依然不脱葢其花竹師滕昌祐¶
　　也然鶴師薛稷而時諺云黄筌畫鶴薛稷減價筌¶
　　嘗畫四時花鳥于八卦殿鷹見畫雉連連掣臂葢¶
<pb:KR3h0068_WYG_033-46b>¶
　　疑于神矣卒之隨孟昶詣宋闕雖恩賞不替而傷¶
　　心黍離竟至不起其人品豈諸畫師所能及哉樂¶
　　卿題¶
　　第五幅¶
崔白花下鵞羣圖(絹本微/染徵白)¶
　　余既有崔子西横幅為桃澗雛黄極傅染之妙此¶
　　册則花枝紅䕃間一鵞雄者鼓翅相對呼其羣一¶
　　鵞雌者伏地仲頸引其雛一雛唼母喙欲食二雛¶
<pb:KR3h0068_WYG_033-47a>¶
　　蹲倚若俟生動之趣儼然畫史謂白長于寫生尤¶
　　工于鵞誠然哉余何幸獲此雙璧砢玉䟦于三山¶
　　草堂¶
　　第六幅¶
李營丘江山雪眺圖(絹素/斗方)¶
　　繪雪者無非在峯頭樹杪積粉堆素而已斯則漬¶
　　焦墨成黯淡之色覺雪意恍然一云古人最喜畫¶
　　雪如王摩詰林亭雪岫趙幹江行初雪闗仝闗山¶
<pb:KR3h0068_WYG_033-47b>¶
　　積雪宋徽宗雪江歸棹黄大癡九峯雪霽現在人¶
　　間皆守常法惟李營丘作峯巒林屋皆以淡墨為¶
　　之而水天空處全用粉填此其超衆長而獨自標¶
　　竒即吾家江山雪眺變局也故當年吳功甫極珍¶
　　此册價頗不貲樂卿¶
　　第七幅¶
朱羲桃村雨牧圖(絹素/斗方)¶
　　北宋朱羲江南人畫牛得名作斜陽芳草村落荒¶
<pb:KR3h0068_WYG_033-48a>¶
　　閒之趣雖望戴嵩不及亦自名家此為桃花村舎¶
　　烟雨中緑蓑牽犢而過正羲得意筆也桃花潭水¶
　　人䟦¶
　　第八幅¶
徐熙花鳥圖(紙本/設色)¶
　　人言道院屬江西古一真人卧水湄可是瑞蓮花¶
　　葉大載他書册汎漣漪(思陵御/書對版)¶
　　論畫者謂黄筌之畫神而不妙趙昌之畫妙而不¶
<pb:KR3h0068_WYG_033-48b>¶
　　神兼二者一洗而空之庶徐熙歟熙所作荷枝水¶
　　禽於葉觔翎毣俱用金泥染倩殘芰焦色儼然奕¶
　　奕生動真妙奪造化寶鑑以其畫多在澄心堂紙¶
　　上乃此幀瑩淨膩細所謂南朝官紙女兒膚也萬¶
　　厯甲寅重九後余設湯餅㑹坐客出是册為吳功¶
　　甫物余以玉巵一犀觥二易之項又新程季白俱¶
　　欲此前後數幅而未能奪予好也玉水記¶
　　第九幅¶
<pb:KR3h0068_WYG_033-49a>¶
宣和帝御繪稻雀圖(絹/本)¶
　　徽廟好書畫興學較藝如取士法繇其天縱之妙¶
　　得晉唐風韻尤注意花鳥是册稻穂垂垂寒雀啄¶
　　食㸃睛以墨漆隐然豆許髙出縑素㡬欲活動一¶
　　云用李廷珪墨所謂百年如石一㸃如漆也押字¶
　　用天水葫蘆御畫小璽此幅亦功甫物先君用兼¶
　　金得之砢玉¶
　　第十幅¶
<pb:KR3h0068_WYG_033-49b>¶
趙子固水仙圖(紙/本)¶
　　翠帶懸璫重凌波歩歩輕春深不成怨錦瑟夜無¶
　　聲翠屏道人¶
　　冰肌玉骨照清波瑟瑟塵生襪底羅自是仙娥招¶
　　不得滿江春雨夜如何孟載題¶
　　避風無語歩凌波翠壓輕綃鬱綺羅江上醉歸環¶
　　佩重玉英香褪粉㾗多鄭升¶
　　玉骨冰肌不染塵霜風凜凜倍精神凌波翠袖輕¶
<pb:KR3h0068_WYG_033-50a>¶
　　移歩彷彿桃源洞裡人金溪陳妥¶
　　良工筆意奪天工寫出仙葩玉一樷窅窕凌波何¶
　　處去却将餘種媚冬風玉阜性閑¶
　　㡬日東風雨乍晴獨騎官馬繞湖行詩成酒力都¶
　　消盡人與仙花一様清松軒(右詩俱/對題)¶
　外録¶
　　珊瑚網云此係掛幅用價二十金得之馮氏裝册¶
　　時無端中截湊入其詩題滿紙不能盡留至今追¶
<pb:KR3h0068_WYG_033-50b>¶
　　悔不已(截去詩/録于左)¶
　　翠袖金鈿白玉姿芳心無奈雨雲時陳王不作襄¶
　　王夢解佩江頭欲贈誰¶
　　盈盈羅襪凌波淨淡白光含月色新香散蘃珠春¶
　　寂寂却疑姑射是前身　徐賁¶
　　淡墨輕風玉露香水中仙子素羅裳雲鬟霧鬢無¶
　　纒束不是人間富貴粧厯山老人¶
　　金鈿玉質緑羅衣素襪凌波月下歸解道仙人誰¶
<pb:KR3h0068_WYG_033-51a>¶
　　可伴水晶瓊樹兩依依倪輔¶
　　第十一幅¶
李公麟湘君湘夫人圖(紙本白描/有對版)¶
　　伯時作畫多不設色此白描湘君湘夫人綰髻作¶
　　雪鬆雲繞更細如針芒佩帶飄飄凌雲雲氣載之¶
　　而行真足照暎千古對題即書騷經二則欵為嘉¶
　　靖丙辰正月穀旦長洲文徴明篆于玉蘭堂樂卿¶
　　記¶
<pb:KR3h0068_WYG_033-51b>¶
　　第十二幅¶
李晞古秋山策蹇圖(團扇/絹本)¶
　　遥山耶逺水耶吾望其色浮浮然玉水題¶
　　第十三幅¶
李唐青林盤礡圖(團扇/絹本)¶
　　髙宗嘗題其畫云李唐可比唐李思訓觀此信然¶
　　砢玉¶
　　第十四幅¶
<pb:KR3h0068_WYG_033-52a>¶
李河陽携琴訪友圖(團扇/絹本)¶
　　𫝊稱李老筆意不凡年近八十猶待詔畫院是烟¶
　　雲供養亦可作地行仙也樂卿識於葯房¶
　　第十五幅¶
夏圭山雨欲來圖(圑扇/紙本)¶
　　溪雲初起日沈閣山雨欲來風滿樓其景象盡於¶
　　禹玉筆端矣西吳菰蘆中人¶
　　第十六幅¶
<pb:KR3h0068_WYG_033-52b>¶
馬逺松澗盤桓圖(縑素/本)¶
　　松身墨痕堆起應用易水輕烟也畫法臻妙不必¶
　　言¶
　　第十七幅¶
李廸楓林石壁圖(小斗方/絹本)¶
　　廸在孝光朝大有時名觀此何山水小景有不迨¶
　　耶¶
　　第十八幅¶
<pb:KR3h0068_WYG_033-53a>¶
吳仲圭北固風帆圖(絹/本)¶
　　楊子北固為米氏留意處乃得入梅花老手覺江¶
　　山勝槩在几席間矣千頃生識于采石磯邊¶
　　第十九幅¶
夏九山滄江釣叟圖(團扇/絹本)¶
滄江釣叟(書圖/前)　至正庚寅九月七日九山夏考昌寫¶
　　觚不觚録以畫當重宋而近忽重元價驟増十倍¶
　　葢取其氣韻勝也此幅氣韻大似倪迂¶
<pb:KR3h0068_WYG_033-53b>¶
　　第二十幅¶
王孤雲龍舟圖(絹本掛幅/截入册)¶
(欵書/)至治辛酉夏月孤雲居士筆¶
　　界畫細整至王孤雲而極第龍舟為順帝所創迺¶
　　至治間何以有此樂卿贅言¶
　　東坡云凡事不欲勝人而惟書畫當為勝事愚父¶
　　子於萬厯間集諸名畫半出家藏半易諸友内得¶
　　之吳功甫為多合選各自成册自謂頗殫心力乃¶
<pb:KR3h0068_WYG_033-54a>¶
　　求其精妙如霞上寳玩者能㡬何哉然東坡又云¶
　　我操其勝則諸畫家皆負矣擕李罨畫居士汪砢¶
　　玉識¶
　韻齋真賞册(集唐五代宋元凡二十幅汪氏家/藏甲乙品内跋無欵者係玉水題)¶
　　畫之鑒賞在人心目所㑹各有去取若此册品别¶
　　有我以為甲而人以為乙有我以為乙而人以為¶
　　甲似未可定然總屬真賞中無妨於甲乙之也畫¶
　　册向藏月香居右為自韻齋取風來絃自韻句内¶
<pb:KR3h0068_WYG_033-54b>¶
　　人於此習琹今藏東雅堂後為韻石齋竹懶翁以¶
　　題所供靈壁總之為韻齋耳故名焉然竹松花影亦¶
　　自寫韻不盡¶
　　第一幅¶
闗仝春郊遊騎圖(團扇絹本/古色闇然)¶
　　山含嫰綠水拖藍桃李隂隂如欲酣矗矗漁&KR0699;村¶
　　舎釀畫橋香逕且停驂砢玉題闗穜團扇小景¶
　　第二幅¶
<pb:KR3h0068_WYG_033-55a>¶
戴嵩牧䜿籠禽圖(絹本樹隙/小欵存半)¶
　　畫牛自韓滉後為戴廵官及厲歸真裴文睍然裴¶
　　寡合之性孑立于當年厲掉尾之圖見嗤于田父¶
　　斯牛鼎足背立回顧儼若足為大武君傳神而童¶
　　䜿舎牧登樹以籠接蓄禽嵩乎野趣悠然不獨盡¶
　　牛野性也¶
　　第三幅¶
劉松年秋林訪道圖(斗方/絹本)¶
<pb:KR3h0068_WYG_033-55b>¶
　　結廬在山水訪乗秋氣新豈知讀易者抑亦草𤣥¶
　　人¶
　　第四幅¶
趙令穰荷亭美人圖(團扇/絹本)¶
　　柳亭面面撲香風無暑冰肌花暎紅故是大年柔¶
　　嫰筆荷鄉清夏得無同月香居士題¶
　　第五幅¶
趙昌薝蔔畫眉圖(絹/本)¶
<pb:KR3h0068_WYG_033-56a>¶
　　畫史稱昌之所作不特取其形似直與花鳥傳神¶
　　也¶
　　第六幅¶
趙子固三香圖(絹/本)¶
　　彛齋居士善水墨白描斯作水仙梅花瑞香清而¶
　　不凡秀而雅淡望而知其為孟堅筆也天門掃花¶
　　人¶
　　第七幅¶
<pb:KR3h0068_WYG_033-56b>¶
陳居中絶塞嬉春圖(絹/本)¶
　　嘉泰畫院陳待詔專工人物番馬此又多山坡綠¶
　　野¶
　　第八幅¶
楊士賢秋山松屋圖(團扇/絹本)¶
　　楊待詔多作小景勁挺可取是圖石壁古松偃葢¶
　　屋宇幽人兩兩對坐廣除竹樹蕭疎間懸泉縈階¶
　　下而逺山一抹外長空極目無盡誰云雄偉不逮¶
<pb:KR3h0068_WYG_033-57a>¶
　　郭熙耶玉水¶
　　第九幅¶
李唐山齋幽話圖(團扇/絹本)¶
　　竹扉臨石澗紅樹隔虚亭危岫如雲壓選騷對坐¶
　　聽¶
　　第十幅¶
蕭照松壑清隂圖(團扇/絹本)¶
　　蕭濩澤本知書善畫值靖康中失身綠林嘗掠李¶
<pb:KR3h0068_WYG_033-57b>¶
　　唐簡其行槖惟粉奩繪筆因叩知其性氏雅聞唐¶
　　名即辭黨隨之南渡唐感其生全盡以所能授焉¶
　　紹興中待詔畫院賜金紫繇妙得唐之神也是圖¶
　　森松絶壑梵宇髙下其間遥山在天末如層波真¶
　　景㑹意先筆遊象外者乎夗水松隐子䟦于青人¶
　　巢¶
　　第十一幅¶
夏禹玉瀟湘晚渡圖(小斗方/絹本)¶
<pb:KR3h0068_WYG_033-58a>¶
　　髙低醖藉筆寫出瀟湘色竹浪晚山横歸帆不可¶
　　息¶
　　第十二幅¶
馬逺獨酌吟秋圖(絹/本)¶
　　馬氏世擅丹青逺在院中尤稱獨歩觀此作墨氣¶
　　淡蕩洒然塵外足徴家學之妙¶
　　第十三幅¶
馬麟髙山流水圖(絹/本)¶
<pb:KR3h0068_WYG_033-58b>¶
　　人謂馬麟之畫不逮父猶夏森之於珪也逺愛其¶
　　子多於己畫上題作馬麟此幅則為麟自欵作撫¶
　　琹者於髙山流水間一松横偃如虬龍蟠空筆意¶
　　髙古奚必借重阿翁延譽耶平陽里不因人熱者¶
　　䟦¶
　　第十四幅¶
馬騤卿蘆汀泛月圖(絹/本)¶
　　騤卿不見畫苑而在宋元名繪冊内為吳功甫鑒¶
<pb:KR3h0068_WYG_033-59a>¶
　　藏豈即興祖後裔耶淺黛如約眉迴瀾若截銕篆¶
　　寫千蘆景懸一月的是勝國以前筆也千頃生識¶
　　第十五幅¶
錢舜舉得子圖(紙/本)¶
　　髙懸碧玉枝得子是鳯實用賢則生蓍霅川筆寫¶
　　出¶
　　第十六幅¶
管道昇竹石圖(紙本有沈周/寶玩印章)¶
<pb:KR3h0068_WYG_033-59b>¶
　　魏夫人又再當年疏綺風情苔石烟濃淡墨痕眉¶
　　嫵様身依修竹總嬋娟(仲姬封魏/國夫人)方流玉水子(小/字)¶
　　(自/註)¶
　　第十七幅¶
梅道人溪山偕隐圖(絹/本)¶
　　余㓜時習業藤花閣欲糊屏幛風父執沈澄甫以¶
　　吳仲圭山水邊景昭花鳥二幅見遺俱碎如冰裂¶
　　邊畫即遇飈成烏有仲圭畫久淹廢紙内矣厯三¶
<pb:KR3h0068_WYG_033-60a>¶
　　十餘年始簡裝入册依然梅老復生也畫亦有幸¶
　　不幸歟樂卿¶
　　第十八幅¶
黄子久江村漁樂圖(絹/本)¶
　　漁船相問欵中流細語風吹上逺樓不為江頭蝦¶
　　菜事星辰昨夜應羊裘為魏塘徐舜舉題秀水吕¶
　　㦂¶
　　第十九幅¶
<pb:KR3h0068_WYG_033-60b>¶
王若水秋塘鸂𪆟圖(紙本小/斗方)¶
　　澹軒花鳥竹石稱當代絶藝則自糿得趙文敏指¶
　　授也觀淵此册天機逸發肖古而不泥古者乎脉¶
　　望生¶
　　第二十幅¶
吳瓘梅雀圖(紙/本)¶
　　吳瑩之為吾禾人多藏法書名畫寫梅學楊補之¶
　　頗有逸趣其寒雀爪喙更生動宛然不下錢玉潭¶
<pb:KR3h0068_WYG_033-61a>¶
　　也¶
　外錄¶
　　珊瑚網云崇禎戊辰春為先人窆厝費因出家藏¶
　　書畫宋元昭代名蹟各百餘册卷軸稱是併虎耳¶
　　彛雉卣漢玉犀珀諸物易貲襄事而古繪兩函尤¶
　　時在念也至甲戌秋黄越石忽持前二册來云得¶
　　之留都俞鳯毛已售去十餘幅為王右丞團扇小¶
　　景許道寧繪池草鳴禽句張擇端作興慶宫五王¶
<pb:KR3h0068_WYG_033-61b>¶
　　奕棋圖周昉折桂羙人黄筌紅蜻淡竹花趙幹梨¶
　　花趙昌月上海棠蘇漢臣貨郎擔其閨人兩兩粧¶
　　束即宋詞平頭鞋子雙鸞小也又二嬰鬬促織三¶
　　孺子放風筝從訓養子石壁松亭界畫極工緻柱¶
　　上細欵三朝供奉李嵩錢舜舉牡丹雙枝梅道人折¶
　　竹諸册時越石欲余貫休應真卷為宋王才翁題¶
　　偈馬和之破斧圖思陵楷毛詩吳仲圭寫明聖湖¶
　　十景册及本朝諸名公畫二十幅文沈落花圖咏¶
<pb:KR3h0068_WYG_033-62a>¶
　　長卷青綠商鼎漢玉兕鎮諸件余遂聽之易我故¶
　　物即汰去其半不但頓還舊觀幅幅皆胡麻飰仙¶
　　子矣¶
　¶
　¶
　¶
　¶
　¶
<pb:KR3h0068_WYG_033-62b>¶
　¶
　¶
　¶
　¶
　¶
　¶
　¶
　書畫彚考卷三十三¶
