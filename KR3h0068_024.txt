# -*- mode: mandoku-view; -*-
#+TITLE: 式古堂書畫彙考
#+DATE: 2015-08-24 23:16:25.774535
#+PROPERTY: ID KR3h0068
#+PROPERTY: BASEEDITION WYG    
#+PROPERTY: JUAN 卷二十四
<pb:KR3h0068_WYG_024-1a>¶
欽定四庫全書¶
　書畫彚考卷二十四¶
　　　　　　　　　　刑部左侍郎卞永譽撰¶
　　書二十四¶
明¶
　姚　綬¶
　姚侍御書溪東篇(行/書)¶
賢哉許仲子孝友乃其徳藕花溪水東置此一區宅兄¶
<pb:KR3h0068_WYG_024-1b>¶
存既能讓兄亡心不易豈惟讓其居潤色可為則朝開¶
溪上窓旭日蕩波色暮歸溪上舟渚禽飛格格三子森¶
如玉長作芹泮客進道觀逝川晝夜窮簡冊尋將登龍¶
門變化奮六翮仲季事畎畆黽勉勤稼穡春祈歳十千¶
秋取禾三百嬉嬉婦子間啟處足衣食閒暇陳八簋邀¶
我話疇昔我在兄弟行年齒髯鬢白醇醪常我醉醉卧¶
月下石情猶不自已臨流曽促席惟余母黨親仲子立¶
行特南風藕花開錦雲手可摘觀魚倚䦨檻意趣互閒¶
<pb:KR3h0068_WYG_024-2a>¶
適相去雖宻邇别去輒馳憶田間固無營欲屢何可得¶
有時來吾村需我以文墨為書溪東篇層空動瑤碧成¶
化甲辰六月二日表兄姚綬書於江南水竹村¶
　外錄¶
　　珊瑚網云此幅先君粘㸃蒼石屏後置凝霞閣左¶
　　時閱而哦之盖我翁天性孝友正與是篇相合也¶
　公綬贈金良徳詩¶
御史大夫金豸冠兩廣節鉞得一韓民懐吏畏邉患息¶
<pb:KR3h0068_WYG_024-2b>¶
信賞必罰嚴而寬偉哉廟堂梁棟具出將暫作邦家翰¶
萬里何曽遺故舊惠扇重若青琅玕扇中畫景掃凡俗¶
振然三鷺浴清湍綠楊風高野㟁闊潔白疑在西雝看¶
將門難弟皎玉雪謂有此弟兄尤難奉揚仁恵弗敢後¶
嗟予衰病狎鷗鳥無夢闕　鷺與鸞因君保此需白戰¶
強顔(闕/)　登詩壇成化癸巳六月廿有一日姚綬為金¶
良徳書於天光雲影亭¶
　姚榖菴書贈菊坡高士詩帖¶
<pb:KR3h0068_WYG_024-3a>¶
堂偏有地栽叢菊菊外無塵結小亭何處滿籬秋爛爛¶
此中清景月㝠㝠主人自對多青眼若個相過是白丁¶
能屈王𢎞送酒使謾勞陸羽煮茶經重陽定不嫌皆醉¶
舉世惟應笑獨醒君已種來酬逸興我將分去對頹齡¶
從敎五栁當門碧忽見南山向晩青須插滿頭成眷戀¶
籬邊開口重丁寧谷間飲水知甘味卷裡題詩頌徳馨¶
朝拾落英和湛露夜吟蓬鬢帶疎星曽容翠竹陪孤主¶
莫把春光歎易零三徑宛存頻鴈蕩一舟常許度鳬汀¶
<pb:KR3h0068_WYG_024-3b>¶
風景似仙家山厨飰熟麻恐人知姓氏避地隔烟霞流¶
水一溪雨種桃千樹花莫敎漁父識出向世間誇¶
　雲東逸史雜詩卷¶
東風吹雨不終日東風吹酒不上面送君鼓棹歸錢塘¶
問君定在何時見君言清明三月三桃紅李白皆相似¶
放舟直抵水竹村醉欲題詩大雲寺　酌橘奕於中心¶
堂贈别綬¶
臘盡分擕此水頭經春歴夏又逢秋白蘋半沒來時路¶
<pb:KR3h0068_WYG_024-4a>¶
綠樹重維去日舟沈約病腰多痩痩張翰歸興獨悠悠¶
一行一住情何限雲影蟬聲驛外樓　留别姑蘇吳元¶
璧時元璧病酒不得㑹故於詩及之閏六月二十日綬¶
採藥不採芝以芝名藥色常來佩蘭人親薰自朝夕¶
種竹多近水取鈎曽釣魚客來知姓氏節下亦堪書¶
右五言絶二首丹丘¶
松門早已為君開何事期君竟不來想是落花泥尚濕¶
嬾移雙屐向蒼苔¶
<pb:KR3h0068_WYG_024-4b>¶
一尊欲向竹間開常日愁無好客來獨酌有時還獨醉¶
碧溪明月照蒼苔　初夏招陳惠民遊五畆園不果以¶
此柬之姚綬¶
鳬鷖渡口烟蒙樹蘆荻藂邊月暎沙絲竹一船詩共酒¶
風流不羨五侯家¶
竹下幽亭竹外山山中流水日潺湲一彈古調無人愛¶
只有白雲相與閒¶
霜落吳江楓葉殷酒船輕蕩過前山如何毛骨清如許¶
<pb:KR3h0068_WYG_024-5a>¶
月在蘆花淺水間¶
孤鶩舟邊見白蘋山横秋氣樹迷津櫓聲咿&KR2374;誰家去¶
疑訪成都賣卜人　題日者孫翁綬¶
　姚丹丘咏物詩冊(烏絲闌/紙本)¶
片片鱗鱗傅粉初夜來青女定躊蹰鴛鴦披素朝凝慣¶
翡翠生華露結餘寒砌簷端先積聚暖梢隟處後消除¶
戴家茅屋山隂雪致客㢠廻船恐未如　霜瓦¶
兒童嬉戲捻窩成空洞燃膏晃眼明戸外素光隨手滅¶
<pb:KR3h0068_WYG_024-5b>¶
案頭虛白帶寒生獨饒金剪三更凍相似銀缸一味清¶
問昔孫康曽用否憐余卒嵗事長檠　雪燈¶
竿老如松可棟梁新煩匠氏結茅堂牖明月散湘雲影¶
椽近風飄粉節香酒甕少時浮沆瀣鄰家今日見裘羊¶
凉聲撼動秋如此棄置籃輿也不妨　竹屋¶
溪藤剪綴玉生光非幕非幃稱我床雪作流蘇纔得似¶
繭為房舍豈能方招邀梅月情同潔勾引梨雲夢獨香¶
漢武昔年如見此肯将甲乙漫收藏　紙帳¶
<pb:KR3h0068_WYG_024-6a>¶
地不多寛僅一方書堆四角卧中央十升為度應難竝¶
只尺於人未可量有酒待需勞婦置無屏能掩倩雲防¶
渠渠夏屋潭潭府空為兒孫計肯堂　斗室¶
二尺分光夜照書書窓坐對夜何如新凉可近知秋到¶
繼晷相親是晝餘几案過高徒自累文房資助不為虛¶
銅盤絳燭嗟何補不照逃亡照綺疏　短檠¶
鑄來便覺類胎仙分頸含香細吐烟立對匡廬當此日¶
飛歸華表是何年首山材質終成器坎水鳴飛若聞天¶
<pb:KR3h0068_WYG_024-6b>¶
警露無因秋夜静炷薫移近枕屏前　銅鶴罏¶
工巧成杯細鈒彫物形何事不能逃雙螯直立人驚畏¶
八足横行酒動摇烏有先生當用續無腸公子不須招¶
夜深徧席三廵處紅燭光中儼上潮　銀蟹杯¶
毛自山中短褐來霜鋒揮霍别長才足奔月窟非徒爾¶
錐畫沙場亦快哉君不中書因老大子能作傳重徘徊¶
無由一問江淹事幾見花從夢裡開　兔毫筆¶
修斵孤桐不記年於今零落又無絃文侵蛇腹交加斷¶
<pb:KR3h0068_WYG_024-7a>¶
穴與龍池只尺連幾㸃殘徽星散去雙馳逸足鴈廻旋¶
牙期相對嗟何及涸盡當時碧澗泉　破琴¶
鍛葉為筒竅引聲昔人網得借龍名憑金幻出於中巧¶
比竹吹來分外清楊子半酣聊托興桓生三弄不勝情¶
仙翁約我瑶池去更欲桃花樹下鳴　銕笛¶
晨興初對不能離開匣登臺似有期落月在梁非夢見¶
初霜侵鬢是心知唐環婀娜難勝髻張敞風流且畫眉¶
莫為日高忘拂拭塵昏安可别妍媸　曉鏡¶
<pb:KR3h0068_WYG_024-7b>¶
鍛成雙股配柔剛疉就雙鋒自斂芒巧匠誇工冰雪瑩¶
佳人到手歳年長割開素繭還憐蛹裁破文鴛不近鴦¶
恐墮吳淞無網處錯敎人認作魚腸　剪刀¶
雪剪香羅小小裁隨人只向袖中來春兼錦字人如玉¶
夜拭銀筝月似杯羃首肯嫌膏被髪留痕争怕淚盈腮¶
鮫人亦有閒機杼借織生綃恐致猜　手帕¶
時制為巾重裹頭功須挑織線纎柔目張不為忙中減¶
綱舉都從頂上收小岸烏紗頻照鏡輕籠白髮淡宜秋¶
<pb:KR3h0068_WYG_024-8a>¶
共言乞得天孫巧借問佳人果是不　網巾¶
莫剪鴛鴦製合歡帛中棲纊禦嚴寒公孫用布原非儉¶
兄弟同衾亦自安薄煖侵膚春在繭㣲溫塞枕絮成團¶
抱裯相近宵征者星在東欄漏未殘　綿被¶
美人絲縷藉渠纒百轉千囘斷復連共處閨房消白日¶
獨隨刀尺度流年短長有限惟營繞寛窄無多競取憐¶
至節添功須此出手中應得借餘妍　線板¶
東井青絲閱歳年亭深塵静只高懸轉來最喜銀床滑¶
<pb:KR3h0068_WYG_024-8b>¶
汲去全凴玉虎牽斷響有時秋月下連聲無數曉風前¶
九㢠廻腸為春愁役更似河車不住旋　轆轤¶
編草成襟袖可無剪裁誰箇費工夫帶烟農父徂畛隰¶
披雪漁翁入畫圗鷺羽能添新趣向羊裘不換舊規模¶
得渠便不愁風雨短棹春江獨自娱　蓑衣¶
三尺惟憑一縷緡竿頭摇颺屬漁人近牽杜若舟前月¶
逺繫桃花浪裏春自分高風能補衮誰言獨繭可為綸¶
相持去約任公子用製如山截海鱗　釣絲¶
<pb:KR3h0068_WYG_024-9a>¶
飛雪無由沾縞袂歸途有分失烏衣不隨栁絮依稀去¶
常逐梨花自在飛夢斷玉樓驚月落愁迷粉蝶送春歸¶
黄泥墳上堂存否華髮坡翁可暫依　白燕¶
角雜青紅刺亦多摘防傷手更如何出湖蕩槳風初起¶
分葉移船水不波翻覆謾勞雙眼力往廻相趁一聲歌¶
夕陽歸路携筐筥秋滿蘋花㸃碧莎　採菱¶
竹半過墻殞在林露梢零落選苔深粉銷已識風香逺¶
斑在端疑淚㸃侵入剪且供閨婦手裁冠殊稱野人心¶
<pb:KR3h0068_WYG_024-9b>¶
錦䙀更錫嘉名號好為堂前稚子吟　筍籜¶
朝露纔稀便趁風高低去住任西東舞猶白雪還鋪逕¶
繫向遊絲只在空啄啄江頭知鳥雀行行隄上看兒童¶
章臺走馬春歸矣飛逐雕鞍得暫同　栁絮¶
送不須期嗅不消穿簾淡淡忽迢迢雨從曲徑開時濺¶
風自中林隙處飄和露上衣驚寢曙薰人到枕可憐宵¶
玉壺若扣鴛鴦事安得虹飛百里橋　花香¶
樹底枝頭見漸稀紛紛紅白㸃苔衣雨中過眼千嬌失¶
<pb:KR3h0068_WYG_024-10a>¶
風外傷心一片飛故態似隨蝴蝶化殘香疑道晩春歸¶
丁寧童僕無輕掃尚把餘妍媚夕暉　落花¶
少時嘗見先君子松雲公誦謝宗可咏物百首亦能記¶
其一二邇來五十餘年四方馳逐百事萃心忘去久矣¶
宏治戊申七月因與式之軰晩酌聞其所誦謝詩三首¶
重有感焉即席依韻追次八月四日自蘇還扺平望偶¶
自賦三十餘首子旬頗鋭志此藝因以此紙作烏絲就¶
其廣長書凡二十六首付與見余感今思昔者又将托¶
<pb:KR3h0068_WYG_024-10b>¶
此以傳旬尚勉之雲東逸史記¶
又云因余甥伍式之誦謝宗可韻用之為剪刀手帕白¶
燕凡三首公綬¶
　姚雲東書李商隠詩二卷(小行楷書紙本内/多項氏印不錄)¶
　　李商隠詩集(原詩/不錄)¶
　　姚丹丘手錄項墨林觀¶
　　支梅坡藏¶
　　嘉靖癸卯五月十又一日徴明與魏君維翰同觀¶
<pb:KR3h0068_WYG_024-11a>¶
　　於金閶舟中¶
　　崇禎癸酉春仲支允堅細觀¶
　陳獻章¶
　陳白沙書雜詩帖(草書/紙本)¶
采菊復采菊嚴霜下庭木豈無桃李顔畏此天地肅落¶
落枝上英未傷飡者獨持贈楚人歸投之江魚腹¶
卷裏我能題百首溪篷斟酒不辭深(闕/)¶
閉門春雨可憐花誰共花前傾紫霞但放此杯深似海¶
<pb:KR3h0068_WYG_024-11b>¶
四公肚裏得横槎¶
紅日花開緑渚潯秋來霜橘又垂金美人家在紅雲島¶
(闕/)¶
春光澹蕩老花潯絶岸迴風落碎金一路潺潺烟鎖斷¶
無人知道此溪深¶
川練縈紆島上花世間遥望赤城霞僊源不是函闗路¶
老子來時坐一槎¶
手拄藤枝鬢(闕/)¶
<pb:KR3h0068_WYG_024-12a>¶
　陳　完¶
　陳孟英寸善堂銘(楷書烏絲/闌紙本)¶
　　寸善堂銘¶
吳郡羅原敬名其堂曰寸善志為道也廬山陳完銘以¶
朂之曰¶
善豈有寸寸猶小積由小而為終成大徳心言在仁仁言¶
在愛愛言在公公言徳在明乎其明是之進善求己之功¶
孳孳以踐尺有所短寸有所長由寸至尋于尋至常忞忞¶
<pb:KR3h0068_WYG_024-12b>¶
弗怠匪勇曷以我行我勇聖豈逺爾譬彼于水其盈由科涓¶
涓不止將成江河鑑觀於此以守之篤毋懈爾心用規爾朂¶
　吳　寛¶
　吳文定公懐修竹書隠詩卷¶
春雲漠漠雨溟溟假寐書牀午夢醒十載客居便巷陌¶
一時鄉思繞園亭繁華照檻知堪賞亂石鈎衣憶所經¶
恰有古苔三畝綠都來修竹萬竿青當窻好鳥通人語¶
挂樹危藤學字形日射韭畦朝可剪香凝㯶室晝長扃¶
<pb:KR3h0068_WYG_024-13a>¶
鹿塲舊築猶存號鶴冡新封未刻銘架上殘篇歸擬讀¶
移文不待北山靈鹿塲居士¶
　匏菴贈以岩詩冊¶
籊籊猗猗竦雨立豈獨衛風名始識倐将長身托放曠¶
水墨似嫌依六逸臨風首肯對以臆謂我此言人莫敵¶
嵗寒雅操從少習玉板禪機尤祕宻毛髮蕭蕭垂紺碧¶
湘江新沐如膏濕鷓鴣日暮啼且集任公東海登釣石¶
高竿未斫礙雲日運思正慰王猷憶深林溟濛煙雨滴¶
<pb:KR3h0068_WYG_024-13b>¶
風動仍聴無孔笛湖州已逺休物色薊州無復齋名息¶
百年筆法尚能傳篋中喜為鄒陽得　右題畫竹元博¶
湯翁愛茶如愛酒不數三升竝五斗先春堂前無長物¶
只將茶社連茶臼堂前無事常煮茶終日茶杯不離口¶
當筵侍立惟茶童入門來謁惟茶友愛茶有詩學盧仝¶
烹茶有賦擬黄久茶經續編不借人茶譜補遺将脫手¶
平生種茶不辦租山下茶園知幾畆世人肯向茶郷遊¶
此中亦有無何有　茶歌¶
<pb:KR3h0068_WYG_024-14a>¶
世間只有雲疎懶不道君猶懶似渠載雨從龍雲有意¶
出家離俗子何疎雲常隨爾棲巖穴爾亦隨雲參太虚¶
願爾與雲毋拆伴千秋萬古永如如　贈人¶
霜染秋林葉未紅白雲如海晝溟濛山中雞犬無塵到¶
谷口漁樵有路通雙履行踪留蘚逕五絃靈籟響松風¶
浩歌招隠披圗畫目斷㝠飛縹緲鴻　題山水¶
累月不出門西山了無見新圗偶携來如見西山面積¶
雨適初晴疎雲藹層巘林堂接溪橋有客來獨便况有¶
<pb:KR3h0068_WYG_024-14b>¶
釣魚人不作臨流羨石湖在吾前臥遊殊未倦　偶為¶
陳冷菴憲副題石田山水以岩過醫俗亭見之請書於¶
扇遂為執筆歸之匏菴吳寛¶
　匏菴臨懐素自敘帖并題¶
　　自序(原文見/懐素集)¶
荆門守徐君㤗以所得此帖見示賞玩累日既為題數¶
語於後矣将持去欲摹一過恐浣其真輒以乾筆彷彿¶
大略雖形神氣韻索然相逺然時出覽之亦或有似人¶
<pb:KR3h0068_WYG_024-15a>¶
之喜也成化十四年四月望日吳寛在醫俗亭書¶
　　懐素自敘帖余嘗見宋昌裔所臨一本然多自出¶
　　己意吾疑其相逺及得原博先生所摹逶迤曲折¶
　　具得秃翁之意於是益知宋之不類也豈臨書家¶
　　非才參力及有不可以易致歟米元章書史載蘇¶
　　沂所摹自敘帖一如真迹不知於吾原博者何如¶
　　惜余不得而竝觀之也庚子歳正月庚子坐日色¶
　　中展玩因書之崑山陸釴¶
<pb:KR3h0068_WYG_024-15b>¶
　　蘇黄門題此帖時恨不令吾兄一見後東坡得見¶
　　之則曽空青所謂馮當世家本也偶得坡翁䟦語¶
　　而山谷觀于石陽休家又得其説於名臣言行錄¶
　　因具錄於後見蘇黄為一代書宗所以評自序者¶
　　如此以為博古者之助耳䟦語云僧藏真書七紙¶
　　開封王君鞏所藏君侍親平凉始得其一二而兩¶
　　紙在張鄧公家其後馮當世又獲其三雖所從得¶
　　異者不可考然筆勢奕奕七紙意相屬也君鄧公¶
<pb:KR3h0068_WYG_024-16a>¶
　　外孫而與當世相善乃得而合之予嘗愛梁武帝¶
　　評書善取物象而此公尤能自譽觀者不以為過¶
　　信乎其書之工也然其為人儻蕩本不求工故能¶
　　工如此如沒人操舟無意於濟否是以覆却萬變¶
　　而舉止自若其近於有道者耶言行錄云元祐中¶
　　與子瞻穆父飲寶梵僧舍因作草書數紙子瞻賞¶
　　之不已穆父無一言問所以但云恐公未見藏真¶
　　真蹟某心竊不平紹聖貶黔中得藏真自序於石¶
<pb:KR3h0068_WYG_024-16b>¶
　　揚休家諦觀數日恍然自得落筆便覺超異囘視¶
　　前作可笑然後知穆父之言不誣且恨其不及見¶
　　矣成化十六年正月廿五日寛再書¶
　吳原博雜詩卷(詩内小字/俱自注)¶
　　絶句謝獨山送杏子¶
一樹臨窓初試花又看結實壓枝斜薰風吹熟甜如蜜¶
投我何須用木𤓰¶
　　次韻司徒周公謝獨山送杏子杏為公舊植者¶
<pb:KR3h0068_WYG_024-17a>¶
親手移來别苑花隔窓窺見數枝斜蚤知結實甘如許¶
何用青門去種𤓰¶
數顆纍纍映雜花方庭紅日影斜斜夜來風雨還堪惜¶
已似黄臺四摘𤓰　右拙作呈太宰先生詩伯求敎寛¶
再拜(行書/一紙)¶
　　左廂前有樹一株花開細白而香結實甘美人云¶
　　馬檳榔嘗疑其名不雅今衍聖孔公過而識之曰¶
　　此文官花也青兖間多有之於是其名始定寬因¶
<pb:KR3h0068_WYG_024-17b>¶
　　記前軰有咏此花者乃賦一首呈太宰公敎而和¶
　　之¶
繁花如雪散清香一樹蕭疎近左廂結實囘甘非橄欖¶
冒名襲謬是㯽榔郭駞有術能移活(郭橐𫝊云駞所種/樹移徙無不活)¶
束晳無詩為補亡(晉束晳嘗補/白華之詩)人說吏曹宜種此掄材¶
應許勝枯楊寛拜上(行草書/一紙)¶
　　承金桃之惠聊奉青李為答侑以拙句意見乎詞¶
金丸投我愛形尖報以青瓊幸少嫌鸚鵡啄餘猶自美¶
<pb:KR3h0068_WYG_024-18a>¶
蠐螬食後却傷㢘不將土物空相遺盡在公門更勿謙¶
向晩登堂官事了兩翁一笑定掀髯寛拜上太保冡宰¶
先生執事七月六日(行書/一紙)¶
　　昨偶論及世俗以老態從上為夀徴戲成二絶句¶
　　用發笑粲¶
六十餘年作宦遊未知前路幾春秋人言老態須從上¶
白盡髭鬚正不愁¶
白盡髭鬚正不愁吟詩撚斷更風流從今越把詩吟苦¶
<pb:KR3h0068_WYG_024-18b>¶
索性敎他白到頭寛上丹山老先生詩伯(行書/一紙)¶
　　秋壇陪祀知有高作僕亦先得四句因足成之錄¶
　　以請敎寛拜¶
殿外泠風似颯然即看庭燎列星躔牲肥豈秩無文祀¶
榖熟當書大有年舜樂九成神欲陟魯宫三望事猶傳¶
小臣十載從龍處憶侍鑾輿向藉田(行書/一紙)¶
　　歎庭前枯棃偶爾有作冩上求敎¶
庭院隂疎日又西翛然相對有枯梨霜餘少葉緣蟲蝕¶
<pb:KR3h0068_WYG_024-19a>¶
月下無枝借鳥棲不及蒹葭猶倚玉爭如桃李自成蹊¶
吾生老態還同此秃髩臨風句强題寛再拜丹山獨山¶
二長官尊契(行書/一紙)¶
　　奉次高韻謝獨山惠李得三絶望敎之¶
碧椀盛來黄玉團良工雖巧未能鑚臨風更帶清氷嚼¶
併作人間六月寒¶
誰言螬食不成團綠幹生蟲未許鑚若作和羮須此用¶
(原蹟此/用乙轉)分明入口覺酸寒¶
<pb:KR3h0068_WYG_024-19b>¶
牛心空是赤團團(李有牛/心紅)黄玉懸枝却似鑚須共楊梅¶
三百顆冰盤錯落照人寒寛拜上太宰先生老詩伯(行/書)¶
(一/紙)¶
　　櫰軒落成適喜遷入拙句奉賀聊致㣲忱¶
翼然高架忽臨墻還似三槐舊築堂期待已同王氏貴¶
欠伸無礙宛丘長心懐北拱天逾近手選南遷日更良¶
獨坐齋居方禁酒自慚持賀只詩章寛再拜太保先生¶
尊契丁巳仲秋八日(行書/一紙)¶
<pb:KR3h0068_WYG_024-20a>¶
　　蒙以高作送後園新梨繼又承送棗併次來韻以¶
　　謝寛拜上¶
守株終日歎園公佳果初嘗味不同若比蟠桃須落盡¶
三千年内幾畨風¶
手分佳果出山公赤玉擎來顆顆同莫向盤中容易食¶
枝頭歴盡是霜風(行書/一紙)¶
　　胡桃沙果皆後園佳味也承特分遺兼索拙言敢¶
　　具二絶奉謝恐亦不能黙黙也寛上丹山詩伯長¶
<pb:KR3h0068_WYG_024-20b>¶
　　官¶
西域移來舊得名青皮未拆韞瓊英秋桃數種皆堪食¶
有核何曽向外生¶
右軍帖裏見來禽囘首吳城憶果林(寒家有園數/畆皆種此果)忽地¶
摘來紅玉子省中秋色後園深　七月廿五日(行書/一紙)¶
　　庭梨數枚奉上敢以拙詩侑之¶
誰道枯梨生意遲秋來結實尚離離斑多或被蚊蠅咂¶
味美還招鳥雀窺律在不妨猶擅食詩成相送敢違期¶
<pb:KR3h0068_WYG_024-21a>¶
玉丸流液能消渇日啖何須說荔枝寛拜丹山先生尊¶
契執事仲秋十四日(行書/一紙)¶
　　承送佳𤓰兼押前韻同至不容再和然此情不能¶
　　自已也乞笑置之寛上¶
蒂脫黄花帶雨香送來又喜出東廂故鄉囘望仍思芡¶
新韻交投强押榔碧瓠形圎犀獨滿紅漿味美舌難忘¶
令人欲作青門隠不羡他家果姓楊六月廿八日(行書/一紙)¶
　　再承以高作送𤓰感感輒有李子數枚奉上仍次¶
<pb:KR3h0068_WYG_024-21b>¶
　　前韻發齋居一笑¶
摘處猶沾白雪香家僮忽送到前廂江陵莫謾誇千橘¶
嶺海何須說兩榔(謂㯽榔/桄榔)廉士甘貧殘可食貪夫營利¶
吝終亡强將詩句臨青李敢比書家倒植楊寛再拜丹¶
山老先生(行書/一紙)¶
　　承送新榛敢以小詩奉謝¶
七月遼陽已降霜簪頭落地野榛香三年不到燕山下¶
又喜平章玉顆嘗寛頓首太保老先生詩伯(行書/一紙)¶
<pb:KR3h0068_WYG_024-22a>¶
　　粗箋奉上正愧不足吟藁之費反䝉以多為辭再¶
　　次前韻答之¶
一嵗詩成知幾篇洛陽高價起華箋况公更有鵝羣好¶
未滿黄庭字五千寛拜上(行書/一紙)¶
　　齋居一首奉上丹山太宰先生求敎¶
齋閣相通畫舫同置身書卷筆牀中沾衣尚帶丹墀雨¶
揮麈難招玉宇風高栁鳴蟬驚旅客枯梨行蟻對衰翁¶
到來兩月慚無補又是人間伏暑終六月廿九日寬拜¶
<pb:KR3h0068_WYG_024-22b>¶
(行書/一紙)¶
　　承以高作送梨次韻為謝且為此蟲一辨明耳¶
樹杪薨薨最惱公送來數顆味應同要知落地渾無損¶
不是遊蜂還是風寛頓首(行草書/一紙)¶
　　家園粗果蒙用前韻以仙棗見許愧感之餘輒復¶
　　和答寬再拜¶
詩贈吳郎有杜公西鄰撲棗事還同莫将仙果來相比¶
小圃安能抵閬風(行草書/一紙)¶
<pb:KR3h0068_WYG_024-23a>¶
　　呉箋數幅供用敢以短句侑之¶
入手新詩已百篇奉償日費有吳箋欲知供得高才足¶
嵗取於今擬十千寛頓首(行草書/一紙)¶
　　奉謝惠榴仍次來韻¶
霜坼當堦紫玉胎珊瑚一握案前堆欲知佳實何從得¶
亦是張騫奉使才寛頓首丹山先生尊契(行書/紙本)¶
　　蒙以小園種茄未實有詩見嘲次韻奉答公餘覽¶
　　之用資一笑¶
<pb:KR3h0068_WYG_024-23b>¶
助長何曽似揠苗園丁早種况多朝他畦待作牛山木¶
結子纍纍敢自料寛再拜太宰老先生詩伯六月十九¶
日(行書/一紙)¶
徑寸渾如山下苗喜逢好雨自連朝東園摘盡西園摘¶
遲速無妨亦可料　奉和食茄有感高作併呈獨山長¶
官發一笑晩生寛再拜太保老先生執事六月十八日¶
(行書/一紙)¶
　　三次前韻奉送小園茄子¶
<pb:KR3h0068_WYG_024-24a>¶
野外空聞無麥苗園中采掇自終朝向來詩裏纍纍語¶
地産誰云不可料(行書/一紙)¶
　　四次前韻謝送茄子¶
團團紫玉少長苗相送須知在此朝莫使園官俱摘盡¶
秋深還有作羹料寛頓首(行書/一紙)¶
　　計二十四段¶
　　吳文定公體度俱效蘇文忠而神致全本二王故¶
　　筆筆生動其足引人玩味雖朝斯夕斯趣韻難以¶
<pb:KR3h0068_WYG_024-24b>¶
　　縷數也一字中具足令人十日思矧篇牘二十四¶
　　幅豈非稱墨寶乎乙未夏日偶得於吾鄞賞鑒家¶
　　尚珍藏之己亥秋日雨臣霖識(行書藍/紙本)¶
　吳原博林下詩蹟(徐鳳池/收藏)¶
林下居常睡起遲那堪車馬往來稀春深晝永簾垂地¶
庭院無風花自飛吳寬¶
　文　林(文氏一/門次後)¶
　文宗儒與匏菴札(楷書/紙本)¶
<pb:KR3h0068_WYG_024-25a>¶
兩辱手誨慰唁諄懇足見不忘鄙猥也所諭云云僕非¶
真高世者特是衰病侵尋而一向又繫放棄人數即無¶
可出之理兼以嬾廢日久就令可出亦豈能復供世事¶
坐是雖雅意勤渠而區區此心日益灰䘮終恐有孤故¶
人之望耳前杜生去曽奉數字亦略及此意而不能悉¶
今再申此想能深察也即日伏承日用輕安眷聚康慶¶
開慰無量前書曽說寄示小詞而此度却不見及併向¶
時所許諸詩竟亦付之渺茫豈政事有以奪之邪抑遂¶
<pb:KR3h0068_WYG_024-25b>¶
忘之耶呵呵史眀古墓文渠家累次託僕致意且方俟¶
此以為復土之期不知公亦嘗念及否也千萬作急寄¶
付以慰其子弟之望曹守㢘明仁恕真吳民之福恐公¶
欲知漫此附告未即參承伏紙不勝惓惓惟萬萬若時¶
自愛以副朝野之望不宣十一月望日年弟文林再拜¶
奉書匏菴少宰先生年兄執事　堇空後¶
　文徴明¶
　文太史書老子傳跋(楷書紙本前寫清/浄經白描太上像)¶
<pb:KR3h0068_WYG_024-26a>¶
嘉靖戊戌六月十有九日為昆山煉師補書此𫝊於是¶
余年六十有九矣歐陽公嘗言夏月㨿案作書可以消¶
暑忘勞然余揮汗執筆祇覺煩苦爾豈公自有所樂也¶
是日午後㣲雨稍凉但苦窓暗故首尾濃纖不類不免¶
觀者之誚云丁酉七月望日徴明識¶
　徴仲書赤璧賦并跋(原文/不錄)¶
嘉靖癸卯嵗秋八月既望静坐玉磬山房時日将昃凉¶
颷拂衣桐葉飛地展卷自適誦長公此賦不覺有憑虚¶
<pb:KR3h0068_WYG_024-26b>¶
御風羽化登仙之興乃命童子滌硯檢笥獲扇書之聊¶
記暮年之筆畫也長洲文徴明識¶
　外錄¶
　　珊瑚網云文太史書前後赤璧在烏絲黄宋箋上¶
　　盡楷法之妙休承為補兩畨云作於歸來堂覺逸¶
　　趣横溢毫端可稱珠聮璧合萬厯丙辰春梁溪陶¶
　　醉虛來客余家為煉秋石諸服食藥因携此帖及¶
　　徴仲山水二卷貫休應真像胡子霑所製瓶合售¶
<pb:KR3h0068_WYG_024-27a>¶
　　之先子時置賦於紫檀榻右坐卧展玩不休松色¶
　　花光并扇頭所書相暎發今一旦咸作銀杯羽化¶
　　可勝惋惜¶
　衡山書拙政園記并詩卷¶
槐雨先生王君敬止所居在郡城東北分婁齊門之間¶
居多隙地有積水亘其中稍加濬治環以林木為重屋¶
其陽曰夢隠樓為堂其隂曰若墅堂堂之前為繁香塢¶
其後為倚玉軒軒北直夢隠絶水為梁曰小飛虹踰小¶
<pb:KR3h0068_WYG_024-27b>¶
飛虹而北循水面行岸多木芙蓉曰芙蓉隈又西中流¶
為榭曰小滄浪亭亭之南翳似修竹而西出於水澨有¶
石可坐可俯而濯曰志清處至是水折而北滉漾渺瀰¶
望若湖泊夾㟁皆佳木其西多栁曰栁隩東㟁積土為¶
臺曰意逺臺臺之下植石為磯可坐而漁曰釣䂬遵䂬¶
而北地益㢠林木益深水益清駛水盡别疏小沼植蓮¶
其中曰水花池池上美竹千挺可以追凉中為亭曰浄¶
深循浄深而東柑橘數十本亭曰待霜又東出夢隠樓¶
<pb:KR3h0068_WYG_024-28a>¶
之後長松數植風至冷然有聲曰聼松風處自此繞出¶
夢隠之前古木疎篁可以憩息曰怡顔處又前循水而¶
東果林彌望曰來禽囿囿盡縛四檜為亭曰得真亭亭¶
之後為珍李坂其前為玫瑰柴又前為薔薇徑至是水¶
折而南夾㟁植桃曰桃花沜沜之南為湘筠塢又南古¶
槐一株旉隂數弓曰槐幄其下跨水為杠踰杠而西篁¶
竹隂翳榆槐蔽虧有亭翼然西臨水上者槐雨亭也亭¶
之後為爾耳軒左為芭蕉檻凡諸亭檻臺榭皆因水為¶
<pb:KR3h0068_WYG_024-28b>¶
面勢自桃花沜而來水益㣲至是伏流而南踰百武出¶
於别圃藂竹之間是為竹澗竹澗之東江梅數百植花¶
時香雪爛然望若瑶林玉樹曰瑶圃圃中有亭曰嘉實¶
有泉曰玉泉凡為堂一樓一為亭六軒檻池臺塢澗之¶
屬二十有三總三十有一名曰拙政園王君之言曰昔¶
潘岳仕宦不達作閒居賦自廣以築室種樹灌園鬻蔬¶
為拙者之政余自筮仕扺今餘四十年同時或起家至¶
八座登三事而余僅以一郡倅老退林下其為政殆有¶
<pb:KR3h0068_WYG_024-29a>¶
拙於岳者園所以識也雖然君於岳則有間矣君以進¶
士高科仕為名法從直躬殉道非久被斥其後旋起旋¶
廢迄擯不復其為人豈齷齪自守視時浮沉者哉岳雖¶
漫為間居之言而諂事時人至於望塵雅拜乾沒勢權¶
終罹咎禍考其平生盖終其身未嘗蹔去官守以即其¶
閒居之樂也豈惟岳哉古之名賢勝士固有有志於是¶
而際㑹功名不能解脫又或升沈遷徙不得遂志如岳¶
者何限哉而君甫及強仕即解官家處所謂築室種樹¶
<pb:KR3h0068_WYG_024-29b>¶
灌園鬻蔬享有閒居之樂者二十年於此矣究其所得¶
雖古之名賢勝士有所不逮也而何岳之足云所謂區¶
區以岳自况則聊以宣其不達之名焉耳而其志之所¶
樂固有在彼而不在此者是故高官膴仕人所慕樂而¶
禍患攸伏造物者每消息其中使君得志一時而或横¶
罹灾變其視抹殺斯世而優游餘年果孰多少哉君子¶
於此必有所擇矣徴明漫仕而歸雖踪跡不同於君而¶
潦倒抹殺亦略相似顧無一畆之宫以寄其栖佚之志¶
<pb:KR3h0068_WYG_024-30a>¶
而獨有羡於君既取其園中景物悉為賦之而復為之¶
記嘉靖十二年癸巳九月既望長洲文徴明著¶
　　若墅堂在拙政園之中園為唐陸魯望故宅雖在¶
　　城市而有山林深寂之趣昔皮襲美嘗稱魯望所¶
　　居不出城郭曠若郊野故以為名¶
㑹心何必在郊坰近圃分明見逺情流水斷橋春草色¶
槿籬茅屋午雞聲絶鄰人境無車馬信有山林在市城¶
不負昔賢高隠地手携書卷課童畊¶
<pb:KR3h0068_WYG_024-30b>¶
　　繁香塢在若墅堂之前雜植牡丹芍藥丹桂海棠¶
　　紫璚諸花孟宗獻詩云從君小築繁香塢¶
雜植名花傍草堂紫㽔丹艶漫成行春光爛熳千機錦¶
淑氣薰蒸百和香自愛芳菲滿懐袖不敎風露濕衣裳¶
高情已在繁華外静看游蜂上下狂¶
　　倚玉軒在若墅堂後傍多美竹面有崑山石¶
倚楹碧玉萬竿長更割崑山片玉蒼如到王家堂上看¶
春風觸目總琳瑯¶
<pb:KR3h0068_WYG_024-31a>¶
　　怡顔處取陶詞盼庭柯以怡顔云¶
斜光下喬木睠此白日遲媺人不可即暮景聊自怡青¶
春在𤣥髩莫待秋風吹¶
　　夢隠樓在滄浪池之上南直若墅堂其高可望郭¶
　　外諸山君嘗乞靈於九鯉湖夢隐隐字及得此地¶
　　為戴顒陸魯望故宅因築樓以識¶
林泉入夢意茫茫旋起高樓擬退藏魯望五湖原有宅¶
淵明三徑未全荒枕中已悟功名幻壺裏誰知日月長¶
<pb:KR3h0068_WYG_024-31b>¶
囘首帝京何處是倚闌惟見暮山蒼¶
　　聴松風處在夢隠樓北地多長松¶
疎林潄寒泉山風滿清聴空谷度凉雲悠然落虚影紅¶
塵不到眼白日相與永彼美松間人何似陶𢎞景¶
　　園有積水横亘數畆類蘇子美滄浪池因築亭其¶
　　中曰小滄浪昔子美自汴都徙吳君亦還自北都¶
　　蹤跡相似故襲其名¶
偶傍滄浪構小亭依然綠水遶虛楹豈無風月供垂釣¶
<pb:KR3h0068_WYG_024-32a>¶
亦有兒童唱濯纓滿地江湖聊寄興百年魚鳥已忘情¶
舜欽已矣杜陵逺一段幽踪誰與争¶
　　志清處在滄浪亭之南稍西背負修竹石磴下瞰¶
　　平池淵深泓渟儼如湖澨義訓云臨深使人志清¶
愛此曲池清時來弄寒玉俯窺鑑須眉脫屨濯雙足落¶
日下廻塘倒影冩修竹㣲風一以摇青天散&KR2560;淥¶
　　小飛虹在夢隠樓之前若墅堂北横絶滄浪池中¶
雌蜺&KR2080;蜷飲洪河落日倒影翻晴波江山沈沈時未雩¶
<pb:KR3h0068_WYG_024-32b>¶
何事青龍忽騰翥知君小試濟川才横絶寒流引飛渡¶
朱欄光炯摇碧落傑閣參差隠層霧我來彷彿踏金鼇¶
願揮塵世從琴高月明悠悠天萬里手把芙蓉照秋水¶
　　意逺臺在滄浪池北高可尋丈義訓云登高使人¶
　　意逺¶
閒登萬里臺曠然心目清木落秋更逺長江天際明白¶
雲渡水去日暮山縱横¶
　　釣䂬在意逺臺下¶
<pb:KR3h0068_WYG_024-33a>¶
白石浄無塵平臨野水津坐看絲裊裊静愛玉粼粼得¶
意江湖逺忘機鷗鷺馴須知縯綸者不是羡魚人¶
　　來禽囿在滄浪池南北雜植林禽數百本¶
清隂十畆夏扶疎正是長林果熟初珍重筠籠分贈處¶
小窓新搨右軍書(此詩别/見他畫)¶
　　桃花沜在小滄浪東折南夾岸植桃花時望若紅¶
　　霞¶
種桃臨野水春暖樹交花時見流殘片常疑有隠家㣲¶
<pb:KR3h0068_WYG_024-33b>¶
波吹錦浪曉色漲紅霞何必𤣥都觀山中有歳華¶
　　槐雨亭在桃花沜之南西臨竹澗榆槐竹柏所植¶
　　非一云槐雨者著君所自號也¶
亭下高槐欲覆墻氣蒸寒氣濕衣裳疎花靡靡流芳逺¶
清䕃垂垂世澤長八月文塲懐往事三公勲業付諸郎¶
老來不作南柯夢獨自移床卧晩凉¶
　　爾耳軒在槐雨亭後吳俗喜壘石為山君特於盆¶
　　盎置上水石植菖蒲水冬青以適興語云未能免¶
<pb:KR3h0068_WYG_024-34a>¶
　　俗聊復爾耳¶
有拳者石弗崇以巖上列灌莽下引寒泉有泉涓涓白¶
石齒齒豈曰高深不逺伊邇言敞東軒睨彼藂棘君子¶
于何惟宴以適青青者蒲被于崇邱歲云暮矣式宴以¶
遊君子于遊匪物伊理古亦有言聊復爾耳豈不有營¶
我心則勞載欣載邀以永逍遥¶
　　芭蕉檻在槐雨亭之左¶
新蕉十尺强得雨浄如沐不嫌粉堵高雅稱朱欄曲秋¶
<pb:KR3h0068_WYG_024-34b>¶
聲入枕凉曉色分窓綠莫敎輕剪取留待隂連屋¶
　　槐幄在槐雨亭西㟁古槐一株蟠屈如翠蛟隂覆¶
　　數弓¶
舊種宫槐已十圍宻隂徑畆翠成帷夢囘𤣥蟻争穿穴¶
春盡青蟲對吐絲¶
　　湘筠塢在桃花沜之南槐雨亭北修竹連亘境特¶
　　幽迥¶
種竹遶平岡岡迴竹成塢盛夏已經秋林深不知午中¶
<pb:KR3h0068_WYG_024-35a>¶
有遺世人琴樽自容與風來酒亦醒坐聴瀟湘雨¶
　　京師香山有玉泉君嘗勺而甘之因號玉泉山人¶
　　及是得泉於園之㢲隅甘洌宜茗不减玉泉遂以¶
　　為名示不忘也¶
曽勺香山水泠然玉一泓寧知瑶漢隔别有玉泉清修¶
綆和雲汲沙缾帶月烹何須陸鴻漸一啜自分明¶
　　瑶圃在園之巽隅中植江梅百本花時燦若瑶華¶
　　因取楚詞為名¶
<pb:KR3h0068_WYG_024-35b>¶
春風壓樹森琳璆海月冷掛珊瑚鈎寒芒墮地失姑射¶
幽梦落枕移羅浮(闕二/字)不奈東風惡酒醒參横山月落¶
千年秀句落西湖一笑閒情付東閣只今勝事屬君家¶
開田種玉生琪華瑶環瑜珥紛觸目琅玕玉樹相交加¶
我來如升白銀闕綽約仙姬若冰雪彷彿蓬萊萬玉妃¶
夜深下踏瑶臺月瑶臺𤣥圃隔壺天逺在滄瀛縹緲邊¶
若為移得在塵世主人身是瓊林仙當年揮手謝京國¶
手握寒英香沁骨萬里歸來抱雪霜歲寒心事存貞白¶
<pb:KR3h0068_WYG_024-36a>¶
嗚呼歲寒心事存貞白凴仗高樓莫吹笛¶
　　嘉實亭在瑶圃中取山谷古風江梅有嘉實之句¶
　　因次山谷韻¶
高人夙尚志脫冠謝名塲中心秉明潔皎然秋月光有¶
如江梅花枝槁心獨香人生貴適志何必身巖廊不見¶
山木災犧罇漫青黄所以鼎中實不愛時世嘗曽不如¶
苦李全生衢路傍惻惻不忍置悠悠心自傷¶
　　竹澗在瑶圃東夾澗美竹千挺¶
<pb:KR3h0068_WYG_024-36b>¶
夾水竹千頭雲深水自流廻波潄寒玉清吹雜鳴球短¶
棹三湘雨孤琴萬壑秋最憐明月夜凉影共悠悠¶
　　得真亭在園之艮隅植四檜結亭取左太沖招隠¶
　　詩竹柏得其真之語為名¶
手植蒼官結小茨得真聊咏左沖詩支離雖枉明堂用¶
常得青青保四時¶
　　珍李坂在得真亭後其地高阜自燕移好李植其¶
　　上¶
<pb:KR3h0068_WYG_024-37a>¶
珍李出上都辛勤逺移植却笑王安豐當年苦鑽核¶
　　玫瑰柴匝得真亭植玫瑰花¶
名花萬里來植我墻東曲曉雨散春林濃香浸紅玉¶
　　薔薇徑在得真亭前¶
窈窕通幽一徑長野人緣逕擷羣芳不嫌朝露衣裳濕¶
自喜春風屐齒香¶
　　水華池在西北隅中有紅白蓮¶
方池涵碧落菡萏在中洲誰唱田田葉還生渺𣺌愁僊¶
<pb:KR3h0068_WYG_024-37b>¶
姿净如拭野色淡於秋一片横塘意何當棹小舟¶
　　深浄亭面水花池修竹環匝境極幽䆳取杜詩云¶
綠雲荷萬柄翠雨竹千頭清景堪消夏凉聲獨占秋不¶
聞車馬過時有野人留睡起龍團熟青烟一縷浮¶
　　栁隩在水花池南¶
春深高栁翠烟迷風約柔條拂水齊不向長安綰離别¶
綠隂都付曉鶯啼¶
　　芙蓉隈在坤隅臨水¶
<pb:KR3h0068_WYG_024-38a>¶
林塘秋晩思寥寥雨浥紅渠淡玉標出水最憐新句好¶
涉江無奈美人遥¶
　　待霜亭在坤隅傍植柑橘數十本韋應物云洞庭¶
　　須待滿林霜右軍黄柑帖亦云霜未降未可多得¶
倚亭嘉樹玉離離照眼黄金子滿枝千里勤王苞貢後¶
一年好景雨霜時向來屈傅曽留頌老去韋郎更有詩¶
珍重主人偏賞識風情原許右軍知¶
右拙作前有行書已錄似槐雨先生矣先生因畫烏絲¶
<pb:KR3h0068_WYG_024-38b>¶
精絶命再書小楷一過務欲盡其醜也甲午春二月望¶
衡山居士文徴明題¶
　文衡山今日歌(行草/書)¶
今日復今日今日何其少今日又不滿此事何時了人¶
生百年幾今日今日不為真可惜若言姑待明朝至明¶
朝又有明朝事為君敬誦今日詩努力請從今日始徴¶
明¶
　外錄¶
<pb:KR3h0068_WYG_024-39a>¶
　　珊瑚網云余就塾師時先君以此詩掛齋壁余雖¶
　　不敢不努力然下劣徒虛今日耳崇禎改元歳淵¶
　　兒習業藤花閣余偶簡得前軸仍懸昔年故處為¶
　　兒師高公𤣥和之云明日復明日明日何其多明¶
　　日待明日萬事成蹉跎世人皆被明日累明日無¶
　　窮老将至晨昏滚滚水東流古今悠悠日西墜百¶
　　年明日復幾何請君聴我明日歌讀之益深余明¶
　　日之感也¶
<pb:KR3h0068_WYG_024-39b>¶
　文徴仲題詠遺蹟¶
卜築清溪上粼粼玉一灣開門迎曉日隔浦見西山春¶
浪桃花亂晴沙白鳥閒思親意無限遺澤釣遊間　右¶
清溪春思文璧¶
境寂晝偏永心清暑氣㣲老兼疎筆硯性復懶裳衣隠¶
几雙桐轉褰簾獨鳥飛茗薰聊自適不怪客來稀　右¶
夏日停雲舘作文璧¶
積雨浮宿潤新晴人意適消摇竹牕中啼禽破幽寂初¶
<pb:KR3h0068_WYG_024-40a>¶
陽動簷瓦殘溜時自滴曲巷行跡稀苔花繡深壁　右¶
即事一律徴明¶
探梅山寺日斜時一月梅花尚滿枝勒雨故敎開獨後¶
尋春却恨到來遲香撩短髩風前韻水洗㣲脂雪後肌¶
悔不淹留到深夜坐看殘月上疎籬¶
惆悵羅浮夢破時居然消息在南枝餘寒雪逕春迴淺¶
薄晩林塘月上遲翠竹參差明縞袖冷雲依約䕶香肌¶
山公早辦風前醉不恨歸來倒接䍦　右竹堂寺看梅¶
<pb:KR3h0068_WYG_024-40b>¶
花之作徴明¶
澹烟蒼靄晝沈沈白髮青春好自禁寂歴梅花猶勒雨¶
蹉跎人日苦多隂歩來野逕緣溪静愛此茅堂入竹深¶
車馬不驚魚鳥狎居然城市有山林　壬辰人日與之¶
北城别業小集是日風雨寂寥梅蕚未破故詩及之徴¶
明¶
木末層軒倚泬寥西風白首不勝搔天垂一鏡蓬壺近¶
雲擁千峰佛刹高雨後新波浮碧落烟中逺渚見黄茅¶
<pb:KR3h0068_WYG_024-41a>¶
晩晴長嘯下山去一徑松風萬壑濤登𤣥墓閣¶
天池日暖雨烟生上已行遊春服成試向水邊修禊事¶
忽聞花底語流鶯空山靈迹千年祕勝友良辰四美并¶
一歲一囘春不厭故園光景有誰争¶
短簿祠前樹鬱蟠生公臺下石孱顔千年精氣池上劍¶
二壑風烟寺裏山井洌雨泉茶可試草荒支磵鶴空還¶
不知清逺詩何處翠壁苔花細雨斑¶
島嶼縱横一鏡中濕銀盤浸紫芙蓉誰能胸貯三萬頃¶
<pb:KR3h0068_WYG_024-41b>¶
我欲身遊七十峰天逺洪濤飜日月春寒澤國隠魚龍¶
中流彷彿聞雞犬何處堪追范蠡蹤¶
半醉高樓徙倚中葛巾平㟁欲凌風山横天際晴雲碧¶
錦爛城頭落日紅千里闗河都㑹壯萬家烟火歳年豐¶
望京懐古非吾事病目猶堪送逺鴻　登樓¶
簷前朝雨疎疎落堦下春泥活活生懶不出門驚樹合¶
醉能開閤看雲行幽深獨有閒諳得迂僻都緣病養成¶
報道東風三月盡一塲花事却闗情　雨中偶述¶
<pb:KR3h0068_WYG_024-42a>¶
夕陽樓上看新晴凌亂歸雲冉冉明萬里快瞻飛鳥沒¶
一番又是綠隂成帶城碧瓦參差合隔水蒼烟繚繞生¶
懐袖欣然風拂面醉聴乾鵲語前楹　新晴¶
綠隂如水夏堂凉翠簟含風午夢長老去自於閒有得¶
困來每與客相忘松窓試筆端溪滑石鼎烹雲顧渚香¶
一鳥不鳴心境寂此身真不愧羲皇　夏日睡起¶
傍寺柴門鎮日開心閒車馬不驚猜雨中秋事芙蓉盡¶
霜後時新橘柚來張翰未誇菰米飰陶潛自醉菊花杯¶
<pb:KR3h0068_WYG_024-42b>¶
近來較似嵇中散滿架殘書懶更裁　秋日閒居¶
江上疎疎梅子雨烟中嫋嫋竹枝歌暖風初汎青蓮舫¶
新水平添綠玉坡南去春光(闕/)　寂西來山色過橋多¶
美人只在横塘曲手把芙蓉(闕/)逺何¶
一枕清風卧北窓高樓六月似秋凉陶情圗史忘貧病¶
夾耳笙歌欲老狂客至僅能修茗供心閒聊爾續罏香¶
淹留不覺斜陽盡月印花梢上短墻¶
急雨中宵六月凉朝來新水滴横塘一畨白苧生秋意¶
<pb:KR3h0068_WYG_024-43a>¶
無數青山上野航日暖晴沙鳬鴨亂風來前浦芰荷香¶
曽探世事驚塵土轉覺江湖興味長¶
小齋如翼兩楹分矩折分明玉磬陳蹈海要非平世事¶
過門誰識有心人屋頭日出烏棲曉簷隙香沈燕壘春¶
手種雙桐才數尺濃隂已見綠勻勻¶
睡起西齋片雨過綠隂亭院晚凉多烏衣春盡渾無語¶
白苧秋來漫有歌世態風雲從變幻山林日月未蹉跎¶
却憐逸少猶多事時冩黄庭換白鵝¶
<pb:KR3h0068_WYG_024-43b>¶
永夏茅堂風日嘉凉隂寂歴樹交加客來解帶圍新竹¶
燕起衝簾落晩花領略清言蒼玉麈破除沈困紫團茶¶
六街車馬塵如海不到柴桑處士家　為松泉書¶
曽携書冊住東甌此日因君憶舊遊落日亂山斜帶郭¶
碧天新水静涵洲從知地勝身如隠近說官清歳有秋¶
西北浮雲應在念乗間一上謝公樓　贈槐雨先生文¶
璧¶
我生辛苦不逢辰見說丁年積漸亨力命相持懐禦冦¶
<pb:KR3h0068_WYG_024-44a>¶
行藏無主卜君平尋常萬願空成感老大邅囘正坐名¶
勞謝㣲言知驗否秋風相送不勝情　贈曰者徐生文¶
璧¶
三十相將始洗兒百年囘首即非遲祖書敢謂今堪托¶
父道方慚我未知願魯難凴蘇子論勝無聊有樂天詩¶
人間切事惟應此對客那無酒一巵¶
春風一笑錦綳兒共道頭顱較我奇門户闗心能不喜¶
賢愚有命可容期百年正賴培來久萬事誰云足自兹¶
<pb:KR3h0068_WYG_024-44b>¶
五十老親遺世網從今都是弄孫時　賤子今年四月¶
十又三日始舉一兒彌月之次薄有湯餅之設因識二¶
詩邀在席諸君同賦是嵗𢎞治丁巳予年二十又八徴¶
明書¶
　文待詔書十美詩卷¶
傾國人多有美姿扁舟載去亦宜之戲瓢尚想當時事¶
深涉何曽讀衛詩　西施¶
浮生難比草頭塵常托千金視此身若使琴心挑得動¶
<pb:KR3h0068_WYG_024-45a>¶
不知匪石是何人　文君¶
高抱琵琶障冷風淋漓衫袖濕啼紅安邊重用和親計¶
駕馭英雄已不同　明妃¶
倚竹眠牀態自嬌夜深銀燭正高燒不将春舞歸長袖¶
宜自輕身好折腰　飛燕¶
飛絮無凴只趁風也知相逐水流東琉璃瓶薄珊瑚脆¶
毁不求全妾命同　綠珠¶
徙倚閒庭暗淚垂不須再讀寄來詩已知一代容華盡¶
<pb:KR3h0068_WYG_024-45b>¶
地下相逢未是遲　碧玉¶
梅花香滿石榴裙祇用㣲頻艾納薰仙舘已於塵世隔¶
此心猶不負黄昏　梅妃¶
欲與君王共輦還馬嵬路狹轉頭難早知怨自思萌蘖¶
悔不當時乞賜環　太真¶
閨門出入有常經女子何須獨夜行待月西廂誰唱始¶
至今傳說見分明　鶯鶯¶
短長濶狹亂堆牀細染輕搥玉色光豈是無心戀針線¶
<pb:KR3h0068_WYG_024-46a>¶
要将姓字托文房　薛濤徴明題¶
　文内翰諸絶句¶
試茶初動蟹眼臨帖更畫烏絲啜罷冷淘槐葉漸吟雙¶
調柘枝¶
擁褐一瓢濁酒支頤半卷南華消受誰堪伴侣紙窓殘¶
雪梅花　右幽居二絶徴明¶
黄金宫闕鬱嵯峨秋色盈盈月漾波吳下高枝元有種¶
天香莫怪屬君多　己酉七月敷求将試應天賦此奉¶
<pb:KR3h0068_WYG_024-46b>¶
贈徴明¶
千山疊翠斜陽外萬壑争流春雨餘景色撩人歸未得¶
高情原不在溪魚¶
三月光隂修禊後千村桃李杖藜中何時去覔王𤣥度¶
把卷臨流一笑同¶
解帶禪房春日斜曲闌供佛有名花高情更在樽罍外¶
坐對清香薦一茶¶
小病淹愁百念慵時時清夢越城東春風閉户草如積¶
<pb:KR3h0068_WYG_024-47a>¶
落日倚樓山滿空¶
落落髙松下午隂静聞飛㵎激清音幽人相對無餘事¶
啜罷茶甌再鼔琴¶
木多長夏翠交加野客孤吟坐日斜縱有殘春供醉眼¶
碧波深暎紫薇花¶
滿眼溪山迹未塵百年臺殿已沉淪只應寂寞蓮池水¶
曽照當時入社人¶
松葉滿山行逕㣲幽居更在竹藂西綠隂深寂詩成處¶
<pb:KR3h0068_WYG_024-47b>¶
愛惜新筠不忍題¶
流泉争㵼作狂瀾樹色蒼蒼帶逺山高閣清幽人共坐¶
不知日月幾摧殘¶
小閣登臨眼境奇水雲沙樹渺參差猶憐興淺悤悤去¶
不見湖中月上時¶
水展晴空秋色逺樹沈平野日光寒生綃萬幅天開畫¶
澄碧樓中暮倚闌¶
秋江雨過水潺潺疎樹平皋帶逺山正是幽人詩就處¶
<pb:KR3h0068_WYG_024-48a>¶
小舟問我夕陽還¶
傳呼曲巷使君來樹底柴門懶自開老病迂疎非傲客¶
直愁車馬破蒼苔¶
誰見金鳬水底墳空懐香玉閉佳人君王情愛隨流盡¶
只有寒溪尚姓陳¶
殘冬相見還相别燈火幽幽燦玉缸正自多情眠不得¶
忽聴風雨打西窓　夜與徳孚坐小樓記此徴明¶
　文徴仲三題吉祥菴卷¶
<pb:KR3h0068_WYG_024-48b>¶
徴明舍西有吉祥菴徃嵗嘗與亡友劉協中訪僧權鶴¶
峰過之協中賦詩云城裡幽棲古寺閒相依半日便思¶
還汗衣未了奔馳債便是逢僧怕問山徴明和云殿堂¶
深寂竹床閒坐戀㯶隂忘却還水竹幽然有遐想㑹心¶
何必在空山越數年過之則協中已亡因讀舊題追思¶
其韻塵蹤俗狀强追閒慚愧空門數往還不見故人遺¶
約在黄梅雨暗郭西山時𢎞治十四年辛酉也祇今正¶
徳庚辰又二十年矣菴既燬于火而權師化去亦復數¶
<pb:KR3h0068_WYG_024-49a>¶
年追感昔遊不覺愴惜因再疊前韻當日空門對燕閒¶
傷心今送夕陽還刦餘誰和邢和璞老去空悲庾子山¶
他日偶與協中之子穉孫談及因冩此詩追圗其事付¶
穉孫藏為里中故實云時十六年辛巳二月八日也¶
　衡山詞蹟¶
富春山下畫舫新來正雨過青林波生碧渚千峰日照¶
兩㟁花開北郭池塘東門楊栁二十年前幾往廻重登¶
眺愛風煙如畫臨水樓臺　追思少日情懐猶憶先人¶
<pb:KR3h0068_WYG_024-49b>¶
舊郡齋向范老祠前春風走馬客星亭上雪夜觀梅往¶
事分明故交零落歎惜光隂一瞬哉佇立久念白雲芳¶
草頻去徘徊　右調沁園春徴明¶
輕風驟雨捲新荷湖上晩凉多行春橋外山如畫緣山¶
去十里松蘿滿眼綠隂芳草無邊白鳥滄波　夕陽還¶
聴竹枝歌天逺奈愁何漁舟隐映垂楊渡都無繫來往¶
如梭笑道玉堂金馬何如我短棹輕簑　右調風入松¶
泛湖作為紫溪書徴明¶
<pb:KR3h0068_WYG_024-50a>¶
紅雨鏖花綠隂縷日名園景色撩人游衫初試汗(闕/)薄¶
羅新節候今年差晩增歳閏四月猶春應無那煗烘韶¶
麗微翠惹游塵　向尊前花下聴歌荏冉接笑逡廵古¶
來四事難得是良辰起坐何曽問主斜陽亂主亦忘賔¶
拚沈醉太湖石畔翠軟草敷茵　右初夏賞牡丹調寄¶
滿江紅徴明¶
　文徴仲書溫州府君詩集二冊(楷書原/文不錄)¶
　外錄¶
<pb:KR3h0068_WYG_024-50b>¶
　　書畫舫云文徴仲精楷溫州府君詩集二冊係盛¶
　　年筆韻致楚楚近歸余家¶
　徴明四體千文卷(原文/不錄)¶
　外錄¶
　　書畫舫云文徴仲四體千文矮卷係早年筆陳道¶
　　復跋之甚詳¶
　文徴明四體千文卷(烏絲闌藏經紙/四原文不錄)¶
　　千字文(真/書)¶
<pb:KR3h0068_WYG_024-51a>¶
(款書/)嘉靖二十一年歲在壬寅春二月九日徴明書¶
　　千字文(草/書)¶
(款書/)嘉靖壬寅秋七月十有二日書徴明¶
　　千字文(隷/書)¶
(款書/)嘉靖甲辰春二月二十有一日徴明書¶
　　千字文(篆/書)¶
(款書/)嘉靖戊戌正月榖日徴明書¶
　　先太史平日喜書千文散在人間者不下千本然¶
<pb:KR3h0068_WYG_024-51b>¶
　　皆行草為多楷書已僅見而𨽻古小篆至少求四¶
　　體彚成一軸無纖毫遺恨如此卷者吾見亦罕矣¶
　　為世至寳奚俟述讃仲孫元發拜手書(楷/書)¶
　　衡翁書千字文傳吴下者甚多然篆本則絶少至¶
　　於四體備於一卷則余之所僅見者也考其年皆¶
　　八十以上老目細書尤甚囏得寶之寶之辛酉二¶
　　月哉生明陳鎏識(行書連前/跋一紙)¶
　文待詔書古本水滸𫝊全部(小楷/書)¶
<pb:KR3h0068_WYG_024-52a>¶
　文徴仲與貫泉札(行楷書/紙本)¶
適來謁謝鈴階值車馬榮出不獲一望履絇甚用悵失¶
示觀松雪書雖非真蹟而行筆秀潤亦當時人所贋或¶
是俞紫芝之筆也寡昧無識漫爾奉覆惟萬萬照察不¶
悉治生文徴明頓首上覆明府相公貫泉先生侍史¶
　文待詔與東洋札(行草書/紙本)¶
入春來俗冗酬酢日覺煩擾偶思高齋玉蘭山茶甚開¶
擬明日奉拜寄跡數日聊以清吾耳目耳先此敢達諸¶
<pb:KR3h0068_WYG_024-52b>¶
遲面盡徴明拜東洋賢契¶
　文衡山致仕詩帖(行草書灑/金紙本)¶
　　致仕出京一首¶
獨驅羸馬出楓宸囘首長安萬斛塵白首豈堪供世事¶
青山自古有閒人荒餘三徑猶存菊興落扁舟不為蓴¶
老得一官常卧病可能勲業(闕/)　　徴明¶
　文　彭¶
　文夀承詩帖諸蹟¶
<pb:KR3h0068_WYG_024-53a>¶
心愛躬耕好身於畎畆宜辛勤自食力骯髒已非時征¶
役吳民困風塵戍卒悲一燈論世事不覺淚交頤文彭¶
(題/扇)¶
風雨來何迅山堂自晝昏斜飛愁入座縣溜訝翻盆望¶
望委疇黍哀哀何處村皇天應有意且罄手中樽文彭¶
(書/屏)¶
八月燕山颯素秋華堂高宴亂觥籌圍棋不賭山隂墅¶
看月常懐太白樓萬里飛騰心已盡一時嘉㑹興難酬¶
<pb:KR3h0068_WYG_024-53b>¶
淹淹不醉歸無計卜夜應須蹔爾留¶
月上瑶臺興轉高此時直欲數秋毫持杯無奈金波灔¶
晤語何妨玉漏迢帝里風光開勝賞天涯鴻鴈下青霄¶
孟公不必先投轄忍使良宵漫寂寥　楊通政宅看月¶
二首文彭¶
燕山西面擁皇都曲曲樓臺罨畫圗瑶草琪花紛玉澗¶
璇題金榜映珊瑚烟霞自昔稱靈境風物如聞入化區¶
只尺紅塵不能到夢遊何日訪蓬壺　劉羽泉約逰西¶
<pb:KR3h0068_WYG_024-54a>¶
山不果作文彭¶
鏡湖湖水如鏡平峰巒罨畫揺空明浮雲靉靆自來往¶
輕舟迅邁勞逢迎白鷗飛飛暎山逺青蒲曲曲隨洲生¶
風流賀八己千載轉憶悠悠身後名　鏡湖¶
仲夏新晴事事宜定罏香爇海南竒雙鈎淳化羲之帖¶
細讀開元杜甫詩石鼎颼飀閒鬭茗楷枰剝啄試圍棋¶
新篁脫粉芭蕉綠不怕星星兩鬂絲　夀承¶
幽谷質不變入室覺無香所以君子心兩兩自相忘¶
<pb:KR3h0068_WYG_024-54b>¶
錦江春色麗錦樹艶生輝婀娜臨風處偏增蜂蝶飛¶
瓊花開六出雪片舞千枝清夜撩明月穠香入蕙帷¶
五月敷新艶朝暉麗緋妝空庭有佳色宻葉映斜陽¶
千蕊復萬蕊初疑安石榴分房出韶艶循玩及清秋¶
秋葵有佳色日吐淡鵝黄楚楚山亭下孤雲映淺妝¶
清露下江皋秋色净如洗中有弄珠人盈盈滴秋水¶
素足明寒水輕盈雲裡身凌波何處去䦨住軟香新¶
右題畫蘭花海棠梔子石榴紫薇秋葵芙蓉水仙共八¶
<pb:KR3h0068_WYG_024-55a>¶
絶句三橋居士書¶
犖确高岡細路環離離樹影夕陽間分明秋日龍江道¶
馬上遥看隔㟁山¶
十日春隂不裹巾喜看庭際綠苔新山齋聴雨惟高卧¶
忘却門前問字人¶
玉色吳牋勝陟釐端州古硯墨花垂試拈閣帖閒臨草¶
不是羲之即獻之　鴈門文彭¶
　文三橋與中山札(行草書/紙本)¶
<pb:KR3h0068_WYG_024-55b>¶
逺别無以為情小畫一幅聊將薄敬幸笑留萬萬文恱¶
亦欲南還想不以一人為嫌也陸文泉抄書幸與飯食¶
餘事不可托者并乞知之文恱不欲擾廚傳也草草不¶
盡彭頓首中山工部尊兄先生¶
　夀承與高陽札(行書/紙本)¶
昨承珍餽多感但逺來恐是贋本耳午間試嘗當再報¶
也一笑一笑圍&KR3314;昨在小兒處遣人送上不意尚爾未¶
達悚仄悚仄改機將欲自用未得如命奈何奈何近來¶
<pb:KR3h0068_WYG_024-56a>¶
手頭稍寛便欲服飾鮮美吳人故態勿怪勿怪弟彭頓¶
首高陽大兄¶
　文三橋與墨林十九札(俱行草書紙本每札有/項氏編號并諸印不錄)¶
雲麾將軍有二種一是李思訓一是李昭道娑欏樹碑¶
舍弟有一本今亦不知在否區區舊有一本是宋搨者¶
向已模糊至不可識認亦甚難得佳本也適承時魚之¶
惠飲次珍感尚容面謝不一一彭頓首墨林尊兄¶
馬逺帋上者絶少此幅若在絹上當更見筆力其人物¶
<pb:KR3h0068_WYG_024-56b>¶
似亦非張可觀所能到後臣馬逺三字冩得甚好若偽¶
物不敢如此寫也且題識甚多而皆名人可愛惟楊仲¶
𢎞詩不見不知何故樓觀前一幅西湖圗後一幅弄潮¶
圖雖無題識亦是名筆草草奉復尚容面悉彭頓首墨¶
林尊兄¶
此漢時得天馬以銅範其形制作精古但無所用之耳¶
彭復墨林尊兄¶
竹林對奕妙甚且王席帽陶南村錢曲江皆名人可愛¶
<pb:KR3h0068_WYG_024-57a>¶
可愛但吾兄不知奕旨恐未深識其趣耳一笑一笑其¶
元人卷魏公筆亦精妙伯温太樸皆以四體而吳孟思¶
趙期頥之篆亦表表者柯九思康里子山皆可觀但李¶
存及解搢紳欠佳耳草草奉復不能盡彭頓首墨林尊¶
兄¶
此吳中名畫舊傳畜之必有災禍已燬於火而南濠寓¶
意錄云已賣與他方人雖家君亦不曽見區區只見臨¶
本而已彭復墨林尊兄¶
<pb:KR3h0068_WYG_024-57b>¶
二卷價雖高而皆名筆補之梅花尤吳中所慕者收之¶
不為過也所謂自適其樂何待人言一笑一笑白粲之¶
惠珍感珍感彭頓首墨林尊兄¶
四十之數亦非少初本意緣本主不定耳今以物往可¶
有成云之理亦少初要成交故也五月亦無不可謹此¶
奉復彭頓首墨林尊兄¶
此原是黄茂夫者前面畫一枝枯樹其賦字如十二帖¶
中最小者其紙如雪原價十六兩但不記後有何人跋¶
<pb:KR3h0068_WYG_024-58a>¶
耳彭敬復¶
四體千文佳甚若分作四本每本可值十兩其文賦因¶
紙欠佳故行筆澀滯耳雖非佳品然亦可刻者也明後¶
日詣宅賞閱也草草奉復不次彭頓首墨林尊兄¶
千文佳甚惜烏絲欠妙耳謹妙明日送表或得造宅一¶
面也彭復¶
此范蘭室所藏也筆法高古全學李北海早間因吾兄¶
無簡見及戲為謾語以復耳一笑一笑少間面盡彭頓¶
<pb:KR3h0068_WYG_024-58b>¶
首墨林尊兄¶
文賦舊所見者不知尊意以為何如少間欲赴馬春江¶
之招當詣一面不悉彭敬復墨林尊兄¶
中峰簡是率然所書此則用意耳古人之筆大概以簡¶
帖為勝者以其不經意中耳文敏書要如此卷長篇者¶
亦少不在題跋之有無也大扺古人佳卷不甚經意留¶
在人家所以只有題名者甚多彭敬復¶
適有人持蔡君謨茶錄在此能枉駕過此一看否彭頓¶
<pb:KR3h0068_WYG_024-59a>¶
首墨林尊兄先生¶
杭人有回者得題目千萬見示朝來頭瘡復熾不能走¶
謁家君近日所書千文付來一看不盡彭白事墨林尊¶
兄¶
維摩問疾已領(下有定/字㸃去)碟區區所愛未得如命奈何銅¶
盆完璧幸照亮萬萬彭頓首墨林尊兄執事¶
適賣研許生持舊硏十許并右軍思想帖後有松雪跋¶
尾在弊寓屈過一賞幸即命駕和仲并望同來拱候拱¶
<pb:KR3h0068_WYG_024-59b>¶
候廿六日彭頓首墨林尊兄大雅¶
三卷皆佳品但袁静春墓志當是顧謹中書黄文獻不¶
能為也彭敬復墨林尊兄　其篆額類吾子行不然吳¶
孟思也彭又白¶
此竹只元人耳非文同筆也其上題詩亦類梅道人恐¶
梅道人臨與可亦未可知也草草奉復不次彭頓首墨¶
林尊兄¶
　文夀承與叔寶札(行草書/紙本)¶
<pb:KR3h0068_WYG_024-60a>¶
冊葉四幅煩作淺絳色畫如大癡叔明筆法可也須今¶
日為我動手有急用故耳切&KR0548;切&KR0548;彭再拜叔寶老弟¶
　文三橋詩經札(行草書/紙本)¶
詩經曽為我料理否幸留意兩日有興於此書耳干凟¶
勿罪仲冬廿一日彭敬啟達言之尊兄几下　外白銀¶
四錢五分欲易九成銀一用幸就付與専待専待¶
　文　嘉¶
　文文水書澄心窩銘¶
<pb:KR3h0068_WYG_024-60b>¶
一間房六尺地雖沒莊嚴都也精緻蒲作團布作被日¶
裏可坐夜裏可睡燈一盞香一炷石磬幾聲木魚幾記¶
龕常闗門常閉好人放參悪人迴避髮不除肉不忌道¶
人心腸儒者服製上無師下無弟不𫝊衣鉢不立文字¶
不談禪不說偈但無妄行亦無妄意不貪生不圗利了¶
清净緣作解脫計無墨礙無拘繫閒便入來忙便出去¶
省閒非省閒氣在家出家在世出世佛何人佛何處此¶
即上乗此即三昧日復日嵗復嵗畢我這生任他後裔¶
<pb:KR3h0068_WYG_024-61a>¶
文嘉¶
　文休承詩草¶
夜半羣動息五更有夢殘天雞呌一聲萬枕不遑安一¶
日一百刻能有幾刻閒當其閒睡時作夢更多端窮者¶
夢富貴達者夢神仙夢中亦役役人生良尠歡文水道¶
人謾語¶
江南五月暑未足終日只聞霖雨聲閉門愁坐自蕭索¶
前溪水滿菰蒲生故人落寞忽在眼登堂一笑空相驚¶
<pb:KR3h0068_WYG_024-61b>¶
相驚猶未歇雲暗闗山月君今棄我去令我心如缺欲¶
止不可攀欲留不可說始知㑹合各有時何必淋漓托¶
酒巵君今歸去自結湖山遊我今落落復作城市儔感¶
君佳意為君說說罷不覺令人愁¶
乗興叩禪闗蕭然竹樹閒路應㢠廻九折屋只住三間亝¶
白月懸鏡花眀菊破顔茶香解留客深夜不知還　訪¶
遒園上人月白亝文嘉¶
湖上洞庭秋可憐玉方壺浸兩青蓮輕舠獨濟欣無浪¶
<pb:KR3h0068_WYG_024-62a>¶
病骨驚寒欲絮綿閒展白詩愁漫興偶題黄雀入新篇¶
近來我亦開涓滴半醉懐人一惘然¶
二月竹堂梅蕚明倚簷千樹雪濤平春隂漠漠江樓迥¶
日暮迢迢湘水清長憶深杯臨古樹肯拚棊局對殘英¶
閉門逸興何由遣坐看堦前綠草生¶
歸來三徑未全荒拂拭重開舊草堂棐几浄揩平似鏡¶
硯池新浴燦生光客來親戚情多恱老去詩篇意未忘¶
莫道歸遲遲亦好猶勝終老殢他鄉　茂苑文嘉書¶
<pb:KR3h0068_WYG_024-62b>¶
　文外翰書松壑虎嘯詩¶
　　吳之西山舊無虎戊戌之春忽横行林間因尋先¶
　　人𦵏地與宿田兄同經其間且怖且行道逢山農¶
　　多能形容其威猛作山有虎二章系於圗後歸之¶
　　宿田云¶
西山人家傍山住唱歌採茶上山去下山落日仍唱歌¶
路黒林深無虎慮今年虎多令人憂遶山搏人茶不收¶
墻東小女膏血留南村老翁空髑髏官司射虎差弓手¶
<pb:KR3h0068_WYG_024-63a>¶
自隐山家索鷄酒明朝入城去報官虎畏相公今避走¶
西山有虎動成羣小兒夜啼争撞門衆中最猛說白頞¶
當晝磨牙當道蹲腥風衝人行不得行人出門便愁食¶
青天白日奈爾何老夫却愁隂類多　長洲沈周¶
　　成化十五年後十月常熟縣有虎來尚湖居民及¶
　　其半濟殺之以送之縣縣復獻之府人莫以為異¶
　　也因而作歌以紀之寫附此圗之後¶
昔聞虎渡河去今見虎過河來深林幽谷不肯住青天¶
<pb:KR3h0068_WYG_024-63b>¶
白日來此胡為哉昻頭竪尾不聞吼頃刻便能登崕走¶
健兒操舸徑乗之長篙殺之如殺狗曳來大道腥風起¶
此畜袪除人盡喜縣官見之心亦驚連呼壯士有如此¶
祥耶異耶人籍籍獻之大府喧自息府中諸衙競臠分¶
髑髏為枕皮為席食其肉寢其皮虐人之報當如斯嗚¶
呼虐人之報當如斯為人之上者寧不思李應禎¶
何人捉筆題猛虎出山耽耽氣猶怒即欲當前一挺之¶
自笑書生不能武亂山西繞洞庭波山下真𫝊虎迹多¶
<pb:KR3h0068_WYG_024-64a>¶
千年故事劉昆得何日離山還渡河　予書題虎圗實¶
與石田同一感題之意宿田翁語書之予何可辭萬厯¶
乙亥仲夏十有一日文嘉錄于䕃白堂¶
　文休承與東浦札(行書/紙本)¶
連日緣妻祖母棄世馴鷺命僕治䘮事四五日弗得歸¶
昨晩還家始讀敎言并領工食諸物今明日即當具上¶
耳唐詩第六十卷家下偶然缺此城中友人家此書亦¶
多容午後借得却送去也人還先此奉復餘便别懇嘉¶
<pb:KR3h0068_WYG_024-64b>¶
頓首東浦先生　須溪集甚艱得家間止有半冊今亦¶
無處檢尋餘書不知可遲得幾日否¶
　文伯仁¶
　文五峰與世重札(行書/紙本)¶
香稻米壹斗奉甞乞收入舂欠精再加幾杵為妙伯仁¶
稽首頓首世重老兄¶
　文仲義¶
　文道承詩帖(行書灑金烏/絲闌紙本)¶
<pb:KR3h0068_WYG_024-65a>¶
　　謝張仲舉以舊研見還¶
笑遣端君侍謫仙詩壇從事已三年(下有經/字㸃去)摧頹恰似¶
經千載珍重曽將質百錢藝苑論材終是石書生食力¶
此為田謝君通義能還我依舊山齋續舊緣¶
　　支硎道中古藤¶
溪頭獨樹古藤垂羃歴繁隂翠陸離不用過橋看竹圃¶
祇須因樹結茅茨蒼根盤鬱空山老修帶圍環近水竒¶
安得移家來此住臨流終日賦新詩¶
<pb:KR3h0068_WYG_024-65b>¶
　　句容道中梅花¶
山縣寒梅吐獨遲水邊忽見影離離千林臘勁香含樹¶
一塢春浮玉滿枝雨雪載途如在畫風烟觸目易成詩¶
因思去嵗城南畔對酒高歌正此時¶
　　除夕寄京友¶
圍爐守歳坐深更想見烟花滿鳳城千里孤燈君對子¶
一年今夕我懐兄生涯筆研貧依舊老頌椒花句不成¶
南北春風同換嵗輸君先聴上林鶯¶
<pb:KR3h0068_WYG_024-66a>¶
　　潤州江樓¶
鐵甕城邊夜泊舟孤懐黯黯獨成愁雙蓬髩作南徐客¶
萬里烟横北固秋老驥槽閒空逺志枯桐㸑下有誰收¶
遥思五馬停驂處明月烟花滿鳳樓¶
　　夜雨絶句¶
江南三月桃花雨綠暗紅稀春欲歸鷗鷺即看當檻浴¶
水痕依舊上柴扉　戊午秋八月望日梅灣山人文仲¶
義書於營居齋中¶
<pb:KR3h0068_WYG_024-66b>¶
　文肇祉¶
　文開雲與凡夫札(行草書/紙本)¶
辱吾兄過愛雅意稠疉何以克當昨又叨擾不負佳期¶
古人云四美難并吾儕兼有之曷勝暢暢所委畫扇筆¶
硯未滌俟晩間課上不一一肇祉頓首復凡夫四兄至¶
厚足下　承惠帽匣領次容面謝又拜　力四分¶
　文元發¶
　文子悱與罄翁札(行書/紙本)¶
<pb:KR3h0068_WYG_024-67a>¶
累辱厚誼殊感感承諭家書謹送去乞親付行人因有¶
要𦂳書在内萬勿使悮至囑至囑弟婦已於廿六夜分¶
免得一男不舉今體中已稍愈矣知存記故敢附聞不¶
悉小弟發頓首罄翁尊文先生愛厚下廿九日¶
　文懋光¶
　文懋光與凡夫札(行書/紙本)¶
前因天色將暝廹於歸舟不得飫聆麈屑良用耿耿所¶
懇孝女挽章曽一搆思否無端(下有而/字塗去)冀獲雙璧亦不¶
<pb:KR3h0068_WYG_024-67b>¶
揣之甚或以孝感不厭其凟也賤累一扇乞尊夫人大¶
揮并勿金玉望望敎下懋光頓首凡夫道兄先生記室¶
　文虹光¶
　文虹光與靈均札(行書/紙本)¶
春間擬過山齋一候闔宅興居而弟世中人未免為俗¶
冗碌碌不果可勝浩歎每想足下高居巖壑吸霧餐雲¶
不識從何刦修來欣羨欣羨友人俞養甫托弟轉懇尊¶
君大筆三紙幸即揮付愧無籠鵝之報奈何臨楮惶悚¶
<pb:KR3h0068_WYG_024-68a>¶
眷弟文虹光頓首靈均妹丈大人至誼¶
　文謙光¶
　文謙光與靈均札(行書/紙本)¶
久不晤馳想馳想郡廟建文昌閣家叔已作疏矣求尊¶
公題前乞致意即揮之若無暇即求尊書落尊公款可¶
也此係功徳事幸即付來手至感至感餘容晤悉眷弟¶
謙光頓首靈均姊丈大人　奎宿騰輝¶
　文震孟¶
<pb:KR3h0068_WYG_024-68b>¶
　文湛持吳門交臂札(行書紅絲/闌箋本)¶
吳門交臂相失不勝悵怏嗣後弟為功令所廹黽勉就¶
道則歳云暮矣且欲取道金陵一晤家孟長遂無能於¶
維揚上謁適接手敎知台翁相念殷懃如爾感可知也¶
從來官以人重地以官清處脂不潤酌泉彌亷古固有¶
之今乃復見於台翁矣釐奸裕商以足國用則又能臣¶
作用當不徒以潔己著聲已也弟入都甫旬即遘重疾¶
幸而獲起扶病入闈竣事又幸而所收者大半皆名下¶
<pb:KR3h0068_WYG_024-69a>¶
顧殿試則皆不與前列想為座師所累耳仲展名家高¶
才揣摩三年亦復寂寂當亦以座師故要之不滿達人¶
一笑也干戈遍於海内水火角於朝端令有志之士無¶
處生活况生平不合時宜如弟者耶本無進心又無退¶
計豈惟小草乃類觸藩青山白雲何所不可自老而自¶
纒自縛如此哉此則不免達人之笑者也散局清凉懸¶
魚塵釜未足為喻感雅意之惓惓未能以子墨頌矣肅¶
言附謝不盡㣲悰新刻硃卷奉覽弟名正肅　沖¶
<pb:KR3h0068_WYG_024-69b>¶
　文文起晨間札(行書/紙本)¶
晨間仲先奉過曽附一柬想已徹覽秋光漸美兄從湖¶
上還正復中秋湖上佳景而武林人不知有月一二畫¶
船又皆徽賈無可談者不如姑蘇臺畔猶有解月人能¶
共賞也功服小弟震孟頓首¶
　文湛持與眉公札(紙/本)¶
猶記吳山邂逅今且踰二年矣每聞道駕至金閶相尋¶
輒已後期杜門益深潦倒成癖台翁胸中當不復憶有¶
<pb:KR3h0068_WYG_024-70a>¶
此頽惰人矣適龍樹菴僧濟川欲勒圎覺經入石謂不¶
得陳先生壓卷則流𫝊不勝特丐不肖一言為請龍樹¶
在江楓蓮涇之間為敝地净居之冠詳具受之太史所¶
撰記中非悠悠漫僧也坡公素不甚作楷書而手書圎¶
覺精嚴妙好千秋煥然倘可援此例懇台翁首肯乎將¶
見龍樹之名借陳先生永𫝊不獨法輪生輝而已臨楮¶
翹企未盡欲言晚弟震孟頓首上眉公先生敎下　左¶
毖¶
<pb:KR3h0068_WYG_024-70b>¶
　文文起與凡翁札(紅絲闌/箋本)¶
弟於沈先生素附於臭味之末豈敢有所差池但春間¶
元音丈於弟界上立官路木牌因累土成甬道稍於理¶
不甚順故不能無言耳然亦僅於弟界中去其新土而¶
止未嘗有削於舊也今俟其來一凴丈處分可矣前不¶
知沈先生數日在山中故失於覔晤頃至松陵欲訪其¶
喬梓舟人謂橋有壩迷失道而止復柬中并乞道此意¶
也附復不盡敎下小弟震孟頓首頓首凡翁道丈先生¶
<pb:KR3h0068_WYG_024-71a>¶
侍史¶
　文湛持與凡夫二札(紙/本)¶
往索通譜云無處尋覔昨更囑之不知有以復命否也¶
四傳四冊欲煩工人一装乞尊使付之并以㣲值往不¶
知己勾無也此公處曽相聞否似不應太遲又不審彼¶
中消息復何如此中如井底略無所聞有聞希詳示之¶
考遺才已在句容陽羨遂成幻矣壺公須别作指揮震¶
孟頓首頓首凡夫道丈先生¶
<pb:KR3h0068_WYG_024-71b>¶
來契來諭一一領悉俟其來當有以應之奉復也早間¶
有一字相聞想已到矣晤期不逺統須面盡不一一敎¶
下小弟震孟頓首頓首凡夫道丈先生¶
　文震亨¶
　文啟美看桃花詩帖(紙/本)¶
楊栁絲青欲繫船船頭紅紫趁人鮮千村煖霧烘茅屋¶
一道晴霞入墓田客醉轉思留客雨花深更愛養花天¶
斜陽渡口從相識桃葉桃根不記年　看桃花作似之¶
<pb:KR3h0068_WYG_024-72a>¶
罘先生文震亨¶
　文從簡¶
　文彦可與文蔚札(紙/本)¶
高賢辱臨不能以粗糲作半日淹留措大無所施其面¶
目汪汪萬頃使人意消一種傾注至今不去於懐鄧尉¶
梅花如雪春王青翰北來相携蠟屐湖山景色與名士¶
風流映帶成一段佳話望望陳厚甫過貴邑附致八行¶
奏起居厚甫藝人温然有君子風宜先生深加盼睞也¶
<pb:KR3h0068_WYG_024-72b>¶
渠亦感佩甚切從簡頓首再拜文蔚世丈先生詞壇¶
先學正草書一幅舊墨二笏香合一枚梅盃二箇伴函¶
　(闕/)　鑰¶
　(闕/)鑰與衡山詩(行書/紙本)¶
　　甲子廿四夜即事奉次廿三日鞭春霜押因便錄¶
　　呈博笑¶
臘雪漫漫春意慳兒童爆竹閙庭前昨朝耒耜迎新嵗¶
今夜田蠶卜小年(俗呼廿四夜/為小年夜)長飲淘溶情有限短吟¶
<pb:KR3h0068_WYG_024-73a>¶
消遣興無邊流光可惜還堪賞楊栁柔條半鎖烟鑰頓¶
首上衡山先生吟伯¶
　錢　福¶
　錢與謙西湖諸詩帖(行楷書/紙本)¶
　　西湖懐古五章¶
武林名勝此開先再拜荒祠亦惘然詩裡滑稽方朔後¶
酒邊閒適阮咸前青衫不為江州濕白髮猶參九老筵¶
六井寒泉通竹閣至今湖栁映湖烟　右懐白樂天¶
<pb:KR3h0068_WYG_024-73b>¶
喚起梅魂鶴夢㢠廻先生踏月雪中來不書封禪驕時宰¶
頓遣魚樵壓上台天子寵頒和靖號野翁呼上子陵臺¶
香山居士還多事供佛於今看冷灰　右懐林和靖¶
范老先憂四海知如何荒嵗日遊嬉湖山景物能宣鬱¶
土木厪勞可濟飢志大由來驚俗眼心公端肎避時機¶
紛紛蹙額賙貧者斗粟誰償二月絲　右懐范文正¶
誰云造物特鴻龐妬殺完名直欲降此老生來持勁節¶
洪鐘隨處噎㣲撞于今精彩蟠吳嶺當日辭源㵼蜀江¶
<pb:KR3h0068_WYG_024-74a>¶
怕讀湖州韓廟記後來誰有筆如杠　右懐蘇東坡¶
當年許國已忘身敢道枯骸尚幾春歸死九重心亦幸¶
生憐二廟恨誰伸檜應讎主非仇我人不怨(闕/)空怨秦¶
再拜南枝斜日裏剛腸舞劍肎沾巾　右吊岳武穆¶
　　西湖即景五章¶
詩到西湖敢擅長蘇翁白老恐尋常九天翠黛開金影¶
萬朶芙蓉落鏡光㸃綴丹青漁艇亂安排法象化工忙¶
誰将容易看西子縱有蛾眉不解裝　湖上作¶
<pb:KR3h0068_WYG_024-74b>¶
攙將春色報西湖何處江山更入圗百二樓臺烟雨合¶
八千甲子皞熙無雪梅封老新更蕊冰梗儲陳始樣蕪¶
簾蕩水晶初霽日看花雙眼半模糊　陳長史庄¶
閣雨輕隂山益竒山靈不怪我來遲斷崖雲脚能連續¶
曲磴湖光自委蛇賓主東南真盡美烟花宇宙又撩詩¶
索梅笑罷方成句人景相逢定有時　瑪瑙寺道上作¶
寶藏如來忽雨華名山不著遮(原蹟遮/字㸃去)野花遮金蓮捧¶
足當湖曲瑪瑙支空鎮海涯謾說坡翁留玉帶可聞六¶
<pb:KR3h0068_WYG_024-75a>¶
祖付袈裟毫揮不盡珊瑚采南北峰頭煥晩霞　贈寶¶
華和尚住瑪瑙寺¶
蒼松夾道擁旌幢逸興從敎到此降雪竹折枝猶自茁¶
雲崕成屋更誰扛眼前山色收歸句意外風光縱入窗¶
名勝更饒珠玉滿盡看雙璧主人江　江學士二弟遊¶
石屋鄉晩生錢福再拜呈稿¶
　錢鶴灘五言絶句帖(行楷書/紙本)¶
放鶴灘頭水縈廻若有情月明常見底應是發源清¶
<pb:KR3h0068_WYG_024-75b>¶
觀瀾到東海洶湧尾閭門囘首崑崙頂千流總一源¶
空谷偏能響青銅多幻形中間若無滓到處是虗明¶
錢福¶
　黄　雲¶
　黄應龍書宋吳大有詩帖¶
兩年書問斷湖海竟悠悠一見心雖滿相看淚忽流彩¶
烟山色暮碧瀨月痕秋明日(原作月/字㸃去)登程去鶺鴒沙上¶
愁¶
<pb:KR3h0068_WYG_024-76a>¶
山中多雨水秋晩正妨農病菜和根煮新粳帶濕舂擁¶
沙埋廢井墮石折枯松寂寂猿啼晝白雲藏數峰¶
客行情最苦草草共清尊萬水千山路今朝好出門¶
鴈聲低度水村深中有人敲月下砧滿屋秋風燈欲暗¶
江山千里故園心　右宋吳大有詩四首予愛其有唐¶
季人風韵試書一通壬子七月廿日雲書¶
　沈　周¶
　沈啟南謝祝希哲詩卷¶
<pb:KR3h0068_WYG_024-76b>¶
疎林葉盡秋日晴與子把手林中行蕭條此地不足枉¶
賁我一來林壑榮君今文名将盖代踪跡所至人争迎¶
青袍獵獵風滿袖知者重者無公卿老夫朽憊人所棄¶
子謂差長加其情臨分日落渺野水扁舟南騖迷孤城¶
　𢎞治甲寅十月廿四日希哲冒寒過訪申謝此卷不¶
足罄懐沈周¶
　沈石田贈楊子詩帖¶
楊子勸秉良工詩略於琴我勸併二者手彈口還吟琴¶
<pb:KR3h0068_WYG_024-77a>¶
詩本性情淵淵入人深推自三百篇被樂為雅音雅音¶
宣其文成古復成今悠然南薰詞煦矣當舜心¶
　石田中秋月詩(行書/掛幅)¶
少年漫見中秋月視與常時不分别老來珍重不易觀¶
要把深杯戀佳節老人能得幾中秋信是流光不可留¶
古今換人不換月舊月新人風馬牛後生茫茫不知此¶
年年見月年年喜老夫有眼見還同感慨滿懐聊復爾¶
今宵十四已爛然七客賔争天下先庭空衣薄怯露氣¶
<pb:KR3h0068_WYG_024-77b>¶
深簷穏坐仍清圎東風軋雲輕浪作驀把太清渣滓却¶
浮雲雖欲忌吾人酒政有律無譁賔遞歌李白問月句¶
自覺白髮欺青春青春白髮固不及且捲酒杯連月吸¶
舒菴與我六十人更問中秋賖四十沈周¶
　沈啟南看花吟(行草/長幅)¶
花下一壺酒人與花酬酢樹上百枝花花對人婥妁昨¶
日顔色正新鮮今朝少覺不如昨人若無花人不樂花¶
若無人花寂寞看花不是久逺事人生如花亦難托去¶
<pb:KR3h0068_WYG_024-78a>¶
年花下看花人今年已漸隨花落花且開酒且酌催花¶
鼔板撾芍藥醉他三萬六千觴我與花神作要約沈周¶
　石田書諸歌行卷¶
今日九月九無菊且飲酒明年九月九有菊亦飲酒有¶
花還問酒有無有酒不論花無有好花難開好時節好¶
酒難逢好親友一杯兩杯常在手六印何消金握斗三¶
杯五杯不離口萬事莫談瓶且守瓶云罄矣我即休載¶
欲謀之已無有天應私我身獨在天不全人花乃後遲¶
<pb:KR3h0068_WYG_024-78b>¶
之明日興還存紫蕚青苞得開否倘看爛熳即重陽借¶
問東墻惱隣叟　九日無菊歌¶
春煖秋凉山邊水隈訪黄菊尋白梅秋月自與我慮浄¶
春雲自與我懐開晝游之地吾蓬萊夕息之處吾夜臺¶
以殤視我吾老大以彭視我吾嬰孩信夀夭吾何以外¶
請享此見在不樂胡為哉　尋樂行¶
打漁鼔唱道情說生說死說功名唱道情打漁鼔說神¶
說仙說今古仙家自有山中樂凡家自有世間憂年頭¶
<pb:KR3h0068_WYG_024-79a>¶
年尾憂不休今夜又當年尾頭唱要高鼔要急主勸賔¶
酌忘拜揖蠟梅爍爍白璧光酒波濯濯青袍濕客莫言¶
辭主須醉多情送年恐不及年送去還復來漁鼔聲中¶
白髮催白髮不可變莫放掌中杯鼔砰蓬杯絡繹不知¶
東方之既白舊年已盡客已散門前又接新年客新年¶
别唱賀新郎送舊迎新漁鼔忙　右送嵗歌¶
去之嵗來之年一迎一送燈火邊迎新送舊大家事覺¶
與老者偏無緣黄雞未號霜滿天一心百感誰愀然小¶
<pb:KR3h0068_WYG_024-79b>¶
兒自喜時節至催理靴服誇新鮮固知老者己異趣青¶
春似因兒女妍青春懸老不多地白髮紅顔俱眼前去¶
之嵗來之年譬如𫝊馬相絡繹又如車輪相囘旋誰從¶
箇裏饒不(闕/)燕氣苦苦修神仙我於所去已五十其來¶
百歳亦倘焉使我五十不為夭使我百嵗不為延尚有¶
大而去者與來者在我先後計萬不計千其間豪傑夢¶
幻耳冥冥漠漠真堪憐惟有青竹數行墨待來追去名¶
可傳勸兒必讀牀頭編莫惜買書吾無錢男兒所立須¶
<pb:KR3h0068_WYG_024-80a>¶
及早老夫待爾耕春田　右除夕歌沈周¶
　沈啟南五言律詩牋¶
結廬城郭逺静勝此溪邊鷗鷺分家住烟波入簟眠釣¶
魚償酒券賣藕補傭錢只隔斜陽岸經遊須倩船¶
舊有讀書處杏花深雨中人歸髮未白春好樹仍紅富¶
貴浮生外弟兄吾道同眼前千樹合屋下兩陶翁¶
九十春将半隂隂何日收花含無蝶戀苔濕碍人遊樹¶
䕃呼朋鵲簷多逐婦鳩催詩應是酒何必與添愁¶
<pb:KR3h0068_WYG_024-80b>¶
　　詠人影¶
愛欲揮杯勸其情有唱隨無違起居地尚保死生期明¶
月成三處清波化百時㝠然通契誼曽莫假言辭¶
　石田書七言律諸作¶
掃地焚香習燕清蕭然一榻謝将迎坐移白日花間影¶
睡起春禽竹外聲心逺不妨人境寂道深殊覺世緣輕¶
問奇尚有前門客却怪青山不掩名沈周書於獨墨亭¶
今日都非昨日時紅消綠長不容私初驚雨過佳人夢¶
<pb:KR3h0068_WYG_024-81a>¶
漫送春歸老子詩繞樹空憐雙蛺蝶戲波忙殺小魚兒¶
明年更有尋芳酒何用臨川費所思¶
春風不到小樓前花事䦨珊又一年處處插秧梅子雨¶
家家繅蠒竹枝烟荷知有暑先擎葢栁為無寒已脫綿¶
莫道山家無意味鳥聲啼破落花天¶
城郭重來秋半過世情看熟嵗應磨後生氣大輕人易¶
老者心寛奈事多空自感懐成永歎不如對酒付高歌¶
韓休共是霜顛客松竹相依奈晩何¶
<pb:KR3h0068_WYG_024-81b>¶
風波境界立身難處世規模要放寛萬事盡從忙裡錯¶
此心須向静中安路逢平處經行穏人有常情耐久看¶
直道世間無悔吝纔生枝葉便多端¶
渺渺扁舟入浦雲琳宫一到愜前聞春泥夾道縈人迹¶
野水交陂亂鴨羣洞裡朝元郭道士城中行樂鮑參軍¶
相尋兩度俱相失石上留題漫有文¶
上人何事作生涯半是仙家半出家丹竈火紅煨白术¶
戒壇烟黒煑硃砂杏林春透菩提樹橘井泉涵優鉢花¶
<pb:KR3h0068_WYG_024-82a>¶
賣藥歸來無個事月明窗下誦蓮花　贈醫僧¶
高隐白雲深復深階除晴晝亦生隂山藏暝色迷歸鶴¶
窓捲朝嵐恐潤琴忽爾去留那有迹飄然舒卷絶無心¶
道人只自閒怡恱俗客要來難便尋　右贈顔魯南隠¶
君之作詩成三年未嘗書寄適魯南持紙來索畫卷因¶
系此篇沈周¶
顛毛脫盡野僧如世事多歸一懶除欲博晏眠高著枕¶
圗便老眼大鈔書屋須矮小茅須厚窓要清虛竹要疎¶
<pb:KR3h0068_WYG_024-82b>¶
心與陶翁有相得時歌吾亦愛吾廬¶
憨憨無役老人懐春日烘門晏始開遊衍太平初試杖¶
安排樂事且拈杯世情花黨富家發公道燕均貧户來¶
識字不多强不識小軒聊與物追陪¶
昭明臺下芒鞋𦂳虞仲祠前石路廻老去登臨誇健在¶
舊遊山水喜重來雨乾草愛相将發春淺梅嫌瑟縮開¶
傳取梁前檜神去袖中疑道有風雷　虞山至道觀有¶
所謂七星檜者相傳為梁時物也今僅存其三餘則後¶
<pb:KR3h0068_WYG_024-83a>¶
人補植者而三株中又有雷震風擘者尤為詭異真竒¶
觀也成化甲辰日周¶
爛熳初看蜀錦堆却疑春色隔墻來酒逢知己何辭醉¶
花笑貧家不稱開紅亞暖風憐弱蒂粉含清露濕重臺¶
明朝只恐多零落為轉長生托紙胎　辛丑牡丹爛開¶
余與允輝同賞有此詩壬寅開不及往喜允暉亦凭䦨¶
因書前作以寄孤興沈周¶
衆客廵籬待菊開吾家阿弟足清醅莫嫌蘂小劖先賞¶
<pb:KR3h0068_WYG_024-83b>¶
若使花殘悔後來宿雨尚摇枝上葉新香初入掌中杯¶
頭巾墮地秋襟濕不怕傍人笑醉囘　乙卯十月四日¶
賞翼南莊上半開菊因有是詠古梅在坐為錄一過沈¶
周¶
誰放春雲下曲瓊一重薄隔萬重情珠光蕩日花無語¶
瑣影通風吹有聲外面令人倍惆悵裡邊容眼自分明¶
知無緣分難輕入敢與楊花燕子争　咏簾¶
滿城風雨近重陽寂寂寥寥破草堂彭澤花枝待晴把¶
<pb:KR3h0068_WYG_024-84a>¶
雲安麯米帶生甞梳頭髮應吾年白潤屋金從别姓黄¶
漸與潘郎續遺句沈郎痩不似潘郎　沈周為冷菴先¶
生作¶
　　滿城風雨近重陽車轍何人顧草堂此日衣成聊¶
　　自授明朝酒熟共誰嘗秋深澤國蓴空紫霜落洞¶
　　庭柑未黄底怪白頭甘寂寞子雲曽是校書郎徴¶
　　明奉次¶
　石田先生尋芳詩(行書/長幅)¶
<pb:KR3h0068_WYG_024-84b>¶
老子尋芳挑酒錢樂哉斯丘青嶂邊若敎即死便埋我¶
更是可生還聴天人生一日過一夢花下百壺酬百年¶
還将醉墨寄絶壁風雨不洗山蒼然　右題墓上絶壁¶
沈周¶
　外錄¶
　　珊瑚網云先荆翁最喜此幅嘗歳朝懸霞閣設梅¶
　　蘭水仙於商彝周鬲間古翠新香作供不以題墓¶
　　有嫌也又有啓南題磨詩在扇上余嘗憶其中聮¶
<pb:KR3h0068_WYG_024-85a>¶
　　兩象合來分動静一心存處得中庸理趣盎然故¶
　　尋芳行樂無礙生死深有契於先子耳¶
　沈啟南雜題絶句¶
湖北歸來日落扁舟滿載西風目送一行白鷺秋懐欲¶
與天空¶
衣冠瀟灑本吾儒也學𤣥真作釣徒風月一竿休占盡¶
客星昨夜照東吳¶
酒盞詩聮不厭頻梅花已報滿城春疎燈一夜山窓雨¶
<pb:KR3h0068_WYG_024-85b>¶
却寫鄉心與故人¶
不将綠醑醉春寒但把黄庭讀夜闌三月溪亭新漲滿¶
廬山瀑布捲簾看¶
百尺飛泉木數章茒椒囘互茯苓香白頭漁父抛魚舫¶
結得盧鴻一草堂¶
溪流泯泯帶斜汀樹色沈沈綠未明大似城南春雨歇¶
碧山浮動晩烟生¶
山路迢迢過翠㣲楓林斜日映人衣笻枝兀兀藤花去¶
<pb:KR3h0068_WYG_024-86a>¶
不得詩成且不歸¶
樹裡幽亭久不來田時行徑有蒼苔溪風四面凉如水¶
袖得葩經手漫開¶
艾葉葵榴亂插瓶虛堂風約虎符靈樽前蒲玉須敎醉¶
溷俗由來忌獨醒¶
溪頭待渡心不忙日落高人猶偃仰歸來只恐到家遲¶
隔㟁行人豈吾黨¶
鳩一聲時鵲一聲鳩能喚雨鵲呼晴老天亦自無張主¶
<pb:KR3h0068_WYG_024-86b>¶
半日晴來半日隂¶
春日春山春水流春田春地放春牛春花開在春園裡¶
春鳥飛來春樹頭¶
如來如來太乙裁掛鉢披裟海上來不為一身南北走¶
願超千衆上蓮臺¶
出入行藏要三思世情更變斗星移常将有日思無日¶
莫待無時思有時¶
富友高親莫去攀他來問我奉承還錢財入手非容易¶
<pb:KR3h0068_WYG_024-87a>¶
用去方知來處難¶
自家只道是童兒誰信光隂驀地移筭來三萬六千日¶
總成四十九年非¶
分中自有魚羹飰意外休編虎口鬚莫怪老夫為妄語¶
一生夢寐慣江湖(此詩題/寄飢饉)¶
楊栁青青江水平聞郎江上唱歌聲東邊日出西邊雨¶
道是無情却有情¶
風前一曲動離愁那個行人不舉頭手把花枝半遮面¶
<pb:KR3h0068_WYG_024-87b>¶
不令人見轉風流¶
毛竅黄茸嫩似鋪頸長高閣玉胡盧老夫此筆非無意¶
留與賢郎學弄雛　甲午春三月望為冷庵憲副作沈¶
淵¶
買書賣畫出春城看破青衿白髮生四海固無知我者¶
空敎啼殺樹頭鶯¶
吳淞江上老迂疎自笑年來活計無只有硯田耕未了¶
雲山還向筆端鋤　秋日同友人步虎丘倦坐可中庭¶
<pb:KR3h0068_WYG_024-88a>¶
上值談空上人持筆索書漫錄舊作二首長洲沈淵(啟/南)¶
(大父字孟淵沈淵似非啟南也珊瑚網錄/沈淵諸詩于啟南襍題絶句之末今仍之)¶
饑時思飯倦思眠只在茅簷日晷邊此是老夫真活計¶
十年修得在家禪¶
　沈石田詞蹟¶
誰道金强焦亦稱兩朶芙蓉浸在玻璃鏡頭白老翁尋¶
此勝過江先盡金山興　隔水焦山䦨小凭寄語西風¶
後日來當定白鶴如期驂我乗一聲獨笑江聲静　右¶
<pb:KR3h0068_WYG_024-88b>¶
春日登金山望焦山有作沈周¶
殘葉林梢風瑟瑟秋波照眼通天碧南北東西聊泛宅¶
人不識江湖自有江湖客　裊裊釣竿三百尺金龜未¶
換鱸魚白船本窄一般自有容身䇿　漁家傲¶
天地一癡仙冩盡題詩不換錢畫債詩逋忙到老堪憐¶
白作人情白結緣　無興是今年浪泊茅堂水漫田筆¶
硯只宜收拾起休言但說移家上釣船　右寄南村張¶
處士白石翁¶
<pb:KR3h0068_WYG_024-89a>¶
柴門晴也喜山意方舒春湖堪冩拄著藤條門外走見¶
打鼔喧村社逐隊隨行南閭北巷儘趁兒童要强於游¶
宦去鄉萬里羸馬　但願年康健百年依舊白首甘田¶
野天上多桃根杏柢處處有栽培者儂柘雲屯儂秧雨¶
潑未便風斯下将他博換都來各自難捨　暮春試筆¶
和楊儀部念奴嬌一闋因錄寄徳澂云沈周¶
　石田沙彌說偈¶
畫在大癡境中詩在大癡境外恰好二百年來翻身出¶
<pb:KR3h0068_WYG_024-89b>¶
世作怪石田沙彌說此偈於山風溪月樓中汀楊渚蒲¶
一一㸃首曰功徳無量啟南¶
　沈石田與徴明札(行楷紅絲/闌紙本)¶
昨承降兼辱厚賜深愧受之不當適盛使至專此奉謝¶
所索拙筆在一兩日間已完色矣有言欲告期在後日¶
一㑹勿悮勿悮沈周拜徴明賢友即解¶
　沈啟南與少宰札(行楷書/紙本)¶
冷庵泊黄汝安約先詣宅拜送緣畫事有未足遂遲失¶
<pb:KR3h0068_WYG_024-90a>¶
二公得罪因汝和至故奉達不宣沈周再拜少宰先生¶
閣下¶
　沈石田夀張保州詩帖(行楷書/紙本)¶
張公符竹照保州今之太守古諸侯民和物阜政始修¶
何乃便有丘園謀江東蓴菜紫絲柔香粳如玉酒如油¶
雙溪風月那可留左招赤松右浮丘天子不阻南歸舟¶
吳山吳水小瀛洲晴雨雪月俱堪遊有詩自倡酒自醻¶
百篇一斗百不憂醉中倒披紫綺裘瑶池桃花插滿頭¶
<pb:KR3h0068_WYG_024-90b>¶
笑呼秦女彈箜篌朱簾高啟望京樓裴家綠野亞風流¶
張公手持海屋籌人間小住三千秋門生沈周拜稿呈¶
　錢同愛¶
　錢孔周與陽湖札(行書/紙本)¶
芸齋舘晉卿知公先意及之矣但令親尚寓其地不能¶
進疎以亡親今永卿已膺徐氏之聘明公可以為之圗¶
矣晉卿昨與草庭偕來勅僕傳命竊思晉卿公門厚士¶
何以鄙陋為重輕適以其衷達之令器而晉卿復來僕¶
<pb:KR3h0068_WYG_024-91a>¶
嫌其太急渠云家口熬熬藉此待耕芸齋富室舘舍一¶
虗謀之如市且今有挾勢以要求者不早為所恐竟為¶
其所奪耳晉卿情衷廹切仰祈垂體同愛頓首頓首陽¶
湖先生大人¶
　¶
　¶
　¶
　¶
<pb:KR3h0068_WYG_024-91b>¶
　¶
　¶
　¶
　¶
　¶
　¶
　¶
　書畫彚考卷二十四¶
