# -*- mode: mandoku-view; -*-
#+TITLE: 式古堂書畫彙考
#+DATE: 2015-08-24 23:16:25.740594
#+PROPERTY: ID KR3h0068
#+PROPERTY: BASEEDITION WYG    
#+PROPERTY: JUAN 卷二十三
<pb:KR3h0068_WYG_023-1a>¶
欽定四庫全書¶
　書畫彚考卷二十三¶
　　　　　　　　　　刑部左侍郎卞永譽撰¶
　　書二十三¶
明¶
　宣宗¶
　明宣廟書御製綠竹引¶
薊門八月霜華濃何時叢竹能成叢鳳城之陽禁苑東¶
<pb:KR3h0068_WYG_023-1b>¶
琅玕萬樹凌青空光摇太液波心月高出三山頂上松¶
祥飊拂拂來天上鳴金戛玉聲玲瓏蓬萊宫中日如年¶
高柯宻葉霏雲烟春陽挺秀百花表秋月増輝仙桂邊¶
九夏繁隂覆靈囿祥麟瑞鶴相周旋六花凝寒羣卉老¶
清標轉覺生光妍軒黄昔日初製律截筒來自崑崙谷¶
江心蟠石桃竹枝斬根剝皮誇紫玉何如蓬萊宫中竹¶
雨露偏多生意足盤根固節千萬年逺勝猗猗淇水澳¶
上林花木照清春靈芝瑞草爭芳芬愛此蒼蒼太古色¶
<pb:KR3h0068_WYG_023-2a>¶
竹邊幾度停遊輪世云鳳凰食竹實又云鳳凰棲竹枝¶
鳳笙九曲太平曲鳳兮鳳兮今來儀予將拭目而觀之¶
宣徳四年二月十二日御武英殿書賜都督孫忠¶
　　國初當天兵下徽時朱升請留宸翰以光後圃書¶
　　屋上親書梅花初月樓賜之直一洗乾坤(闕/)色自¶
　　後則代擅奎藻萬歴間玉應試留都見聖母御筆¶
　　於瓦棺寺之青蓮閣天啟間在燕京見神廟御書¶
　　於李戚畹之清華園今復覩宣皇帝御蹟足可壓¶
<pb:KR3h0068_WYG_023-2b>¶
　　閣帖帝王書也譚子國轉運臣砢玉識¶
　宣宗御筆一枝花詞冊(行書洒金黄/牋詞句朱圈)¶
御筆戲作一枝花¶
一枝花(朱/書)西風捲繡簾淡月明霄漢孤房添晚恨雙淚¶
濕紅顔長夜漫漫對燭影成吁歎想情人何日還悶懨¶
懨多少愁懐望巴巴幾番昏眼¶
梁州(朱/書)問消息全無白鴈誤風流空舞青鸞把佳期暗¶
向心中筭漏長人静枕冷衾寒怎將心事逺寄平安自¶
<pb:KR3h0068_WYG_023-3a>¶
别來想恩情負少年魚水交歡向文房從頭寫忍訴悲¶
酸光燦燦展一張文錦鸞箋露尖尖掃一枝宣毫兔管¶
噴芬芬漲一泓香麝龍肝千言萬語記當時相送河橋¶
畔祝付閒花莫盼怕不是山盟海誓寛負心的私把人¶
謾¶
隔尾(朱/書)沈沈的夜將闌剔長檠重愛銀燈粲聴高閣從¶
敎(朱圈/平聲)寒漏殘誰想道交頸的鴛鴦也分散望遍了闗¶
山惱亂了雲鬟隔萬里的海濶天高魂夢逺¶
<pb:KR3h0068_WYG_023-3b>¶
罵玉郎(朱/書)連真帶草愁無限更從前仔細看誰人見了¶
不衷腸斷兩情深雙星間(朱圈/去聲)孤燈伴¶
感皇恩(朱/書)薄命多艱何日團圞敘情歡將愁散解眉攅¶
古鏡重明連環再完共相擕同笑語倚闌干¶
採茶歌(朱/書)臨别語記多端傷懐事恨千般空敎(朱圈/平聲)我¶
常聴鳥鵲向簷間書緘封罷私情懶這的時想像見時¶
難¶
尾聲(朱/書)恐花殘春老朱顔換那敗葉踈枝誰肯攀怕東¶
<pb:KR3h0068_WYG_023-4a>¶
君歸去想得是無人管濕鮫鮹淚彈照菱花鬢斑莫要¶
把好景蹉跎敎(朱圈/平聲)我悔時節晩宣徳三年　月¶
　　崇禎十一年秋八月伏觀有識¶
　　豳風之亭觀彼穫者猗蘭之谷以求隣雅淵哉聖¶
　　思周念四野黄華始敷幽人則娱侣松友筠斗室¶
　　歡呼閶闔閬風何繇曰都如或見之而稱華胥諒¶
　　維聖人燭我海宇恱鳥鳴蟲各獲其所棗稻薁葵¶
　　駢受天祜九閽之聴如婦子語於嘑休哉生昌逢¶
<pb:KR3h0068_WYG_023-4b>¶
　　時豳猗之餘復聞是詩風雲日星千春䕶之小臣¶
　　黄道周(𨽻楷書/紙本)¶
　懐宗¶
　明懐宗翠竹詩帖¶
蕭蕭翠竹野人家静裏經春任物華綠樹千章啼百舌¶
香風吹落紫藤花¶
　姜　漸¶
　姜羽儀義塾序¶
<pb:KR3h0068_WYG_023-5a>¶
　　笠澤為虞勝伯創義塾序¶
古者先王之於民也有養焉有敎焉邑居而井受薄其¶
賦稅是故無甚富甚貧之民家塾而黨序申其孝弟是¶
故多成徳達材之士降及後世兼并之力勝而賦歛日¶
繁學校之實隳而異端竝起士有被服仁義誦先王之¶
言者居無卓錐之地而浮屠氏之宫擬於王者金碧窮¶
於土木而士不飽麄糲噫為今之士亦難矣尚欲空言¶
以排之哉上之人循習其弊之久茍非命世之才不足¶
<pb:KR3h0068_WYG_023-5b>¶
與有為也獨怪夫下之人愛其子延師而敎之或較錙¶
銖於朝夕而不吝夫千金之施於浮屠以徼福夫士以¶
仁義忠信之言訓其人使入以事其父兄出以事其長¶
上以保其身以光榮其祖宗其為福莫大於此彼浮屠¶
氏者寧有是彰彰其著明也哉而昧者作罪於旦旦求¶
福於冥冥而卒不獲其報何其性習之相逺而迷惑陷¶
溺之深也往時閩人詹景仁氏買田築室延京兆杜伯¶
原父為之師以訓其子弟其詹之子弟被伯原之敎族¶
<pb:KR3h0068_WYG_023-6a>¶
日顯以大賢者之有益於人如是斯所謂跫然足音曠¶
百世而一遇者也自時厥後盖已寂寥而無聞矣在升¶
平時尚然况䘮亂之際乎予留中吳識故宋丞相虞雍¶
公八世孫曰戡字勝伯於元故侍&KR0688;學士公為從子學¶
博而文行修而篤雖於今為庶尚論故家文獻其流風¶
遺韻有足徴焉其為人蹇蹇有志節不交譽於當世奉¶
其母避地笠澤之上以其所有淑諸其人庶幾世濟其¶
美者予誠私心愛之間二年予亦以親故從事於斗升¶
<pb:KR3h0068_WYG_023-6b>¶
之祿有苕城之役而勝伯足跡不一至城府竟不知所¶
造詣為何如也今年春予謝病得請方外友鄧君青陽¶
自笠澤來問疾青陽隐者也能知賢故予首詢勝伯則¶
言其學日加富而家日益貧至無所於居且將有它適¶
予愀然曰笠澤唐陸魯望嘉遯之所也魯望逺矣其族¶
有曰徳原號静逺者嘗為甫里書院以居學者今去静¶
逺之時未久也以虞勝伯之賢而其子孫無有能從之¶
遊者則陸之家其不已替乎得不有聞陸之風而興起¶
<pb:KR3h0068_WYG_023-7a>¶
者乎青陽又曰有施縉彦紳者陸甥也賢而勇於義慕¶
勝伯之為人欲為義塾以居勝伯使鄉之子弟皆有所¶
矜式以力之不足思與鄉之同志者共圖之而未有因¶
也予復喜曰世復有斯人乎勝伯之於出處去就其蕃¶
之已久其塾之成與留舉不足為勝伯喜竊獨喜夫彦¶
紳之賢而能知所本也今夫一塾之費視浮圗氏之施¶
特萬分之一而其效乃能福於其鄉豈不為世道勸哉¶
孔子曰見義不為無勇也傳曰有志者事竟成吾知笠¶
<pb:KR3h0068_WYG_023-7b>¶
澤之子弟又將服勝伯之敎亦日顯以大使閩之詹氏¶
不獨專美於前矣然詹氏以有餘之資延伯原為易施¶
氏以不足之力奉勝伯為難然能假衆力以成之則若¶
反有易於詹氏者吾猶恐夫勝伯之不久淹于此也為¶
我謝勝伯曰笠澤之人厚於子無有他適以孤其父兄¶
子弟之心明先王之道以道之使化行於其郷吾於子¶
有望矣輒書其言附青陽歸以屬於施而速圖之以明¶
君子成人之美之意其有樂于義者著於篇至正二十¶
<pb:KR3h0068_WYG_023-8a>¶
年冬十月㑹稽姜漸序¶
　　興義塾以淑後學斯文風化之幸也有力者優為¶
　　之人以為難施君奮義而欲為之其難可知已在¶
　　承平時為之人以為難矧搶攘之際而欲為之其¶
　　難又可知已非諸賢扶翼相助斯役何以克底於¶
　　成哉盖不獨以喜於勝伯虞君而實有闗於斯文¶
　　風化也吳客趙郡蘇大年伯昌齡父書¶
　　縉自早歲侍師彭城錢先生之獲交於先生之友¶
<pb:KR3h0068_WYG_023-8b>¶
　　蜀虞勝伯先生于今十有餘年適以世故艱棘勝¶
　　伯乃挈家於笠澤相與居處相交之久益見其學¶
　　行之高明守處之端確故凡子弟樂從遊而多被¶
　　化者誠有道之士也縉竊愈加敬之念欲買地築¶
　　室以居勝伯鄉里子弟得有以受敎而卒成其業¶
　　奈艱於力之不逮故因循而未能也今年幸逢時¶
　　康嵗豐之秋而勝伯又將有它適意噫吾志果不¶
　　足為乎昔者管幼安適遼而遼人化今吾鄉固非¶
<pb:KR3h0068_WYG_023-9a>¶
　　遼也而先王之道仁義忠信之言有不可一朝夕¶
　　而不之講者向之子弟何飽煖而多不知敎其弊¶
　　反有甚於遼之初者盖夫雖知學之始而不克遂¶
　　於其終耳今勝伯一來而從遊者衆是知學之為¶
　　要殆將有望於成而勝伯廼猶有難於處而將去¶
　　之又半塗而廢之是重可惜也故縉於是願留勝¶
　　伯為義塾以居之使鄉里子弟終賴勝伯之敎以¶
　　敦厚其化庶幾為將來美(闕/)竊念縉力之不足不¶
<pb:KR3h0068_WYG_023-9b>¶
　　能獨成焉盖深有望於鄉之諸賢相與共為之則¶
　　斯舉之成不難矣然非縉之私也實吾鄉之盛事¶
　　也敢書此以請至正二十年冬十月吳興施縉書¶
　宋克¶
　宋仲溫詩帖¶
　　秋日懐兄弟¶
秋至轉相憶蕭蕭木落初如何去鄉國不見有音書漂¶
泊全無定存亡半是虚風塵幾時靖還似昔同居¶
<pb:KR3h0068_WYG_023-10a>¶
相别幾多時相思淚滿衣家貧經難久世亂得書稀作¶
吏誠全拙從軍事亦非鄉心秋塞鴈盡日向南飛¶
　　懐何孝亷¶
絶憐何有道老節獨居貧孝義今誰及交情久更真清¶
齋將十載小隐欲終身别後音書斷相思入夢頻　清¶
明前五日宋克書舊詩三首¶
　　南宫生書韓昌黎雜說(行楷書/紙本)¶
世有伯樂然後有千里馬千里馬常有而伯樂不常有¶
<pb:KR3h0068_WYG_023-10b>¶
故雖有名馬秪辱于奴𨽻人之手駢死於槽櫪之間不¶
以千里稱也馬之千里者一食或盡粟一石食馬者不¶
知其能千里而食也是馬也雖有千里之能食不飽力不¶
足才美不外見且欲與常馬等不可得安求其能千里也¶
䇿之不以其道食之不能盡其材鳴之而不能通其意執¶
策而臨之曰天下無馬嗚呼其真無馬耶其真不知¶
馬也　唐韓昌黎雜說盖有為而發者余亦有為書與¶
沈文舉之子所謂千載一心於斯見之時庚戌之歳夏¶
<pb:KR3h0068_WYG_023-11a>¶
四月廿五日四十有四東吳宋克書¶
　東吳生書孔文舉論盛孝章書(草書烏絲闌紙本小/挂幅較原書殊脫數)¶
　(字/)¶
歲月不居時節如流五十之年忽焉已至公為始滿融¶
又過二知識零落海内殆盡惟㑹稽盛孝章尚存其人¶
困於孫氏妻孥堙沒單孑獨立孤危愁苦若使憂能傷¶
人此子不得復永年矣春秋傳曰諸侯有相滅亡者桓¶
公不能救則桓公恥之今孝章實丈夫之雄也天下談¶
<pb:KR3h0068_WYG_023-11b>¶
士依以揚聲而身不免於幽執命不期于旦夕是吾祖¶
不當復論之友而朱穆所以絶交也公誠能馳一介之¶
使加只尺之書則孝章可致友道可𢎞矣今之少年喜¶
謗前輩或能譏平孝章要為有天下大名九牧之所共¶
稱歎燕君市駿馬之骨非欲以騁道里乃當以招絶足¶
也惟公匡復漢室宗社將絶又能正之正之之術實須¶
得賢珠玉無踁而自至者以人好之也况賢者之有足¶
乎昭王築臺以尊郭隗隗雖小才而逢大遇竟能發明¶
<pb:KR3h0068_WYG_023-12a>¶
主之至心故樂毅自魏往劇辛自趙鄒衍自齊往向使¶
郭隗倒懸而王不解臨溺而王不拯則士將高翔逺引¶
莫有北首燕路首(衍/字)者矣凡所稱引自公所知而復有¶
云者欲公崇篤斯義也因表不悉　右孔文舉(下有之/字㸃去)¶
論盛孝章書劉先生以佳紙一番徴余楷書數月之遥¶
不能奉命者情思不佳倦於界行故也今復界紙二張¶
求草書不得辭遂為書之但久廢筆墨不能妙也宋克¶
識¶
<pb:KR3h0068_WYG_023-12b>¶
　宋仲溫書陶詩并畫竹石卷(四體書凡九紙髙八寸/長二丈五尺右角下大)¶
　(官印闕/半莫辨)¶
晉陶靖節先生詩　吳郡宋克書¶
　停雲¶
　　停雲思親友也尊湛新醪園列初榮願言不從歎¶
　　息彌襟¶
靄靄停雲濛濛時雨八表同昏平路伊阻静寄東軒春¶
醪獨撫良朋悠邈搔首延佇　停雲靄靄時雨濛濛八¶
<pb:KR3h0068_WYG_023-13a>¶
表同昏平陸成江有酒有酒閒飲東窓願言懐人舟車¶
靡從　東園之樹枝條再榮競用新好以招余情人亦¶
有言日月于征安得促席說彼平生　翩翩飛鳥息我¶
庭柯斂翮閒止好聲相和豈無他人念子實多願言不¶
獲抱恨如何¶
　贈長沙公族祖¶
　　長沙公於余為族祖同出大司馬昭穆既逺已為¶
　　路人經過潯陽臨别贈此¶
<pb:KR3h0068_WYG_023-13b>¶
同源分流人易世踈慨然寤歎念兹厥初禮服遂悠歲¶
月眇徂感彼行路眷然躊躇　於穆令族允構斯堂諧¶
氣冬暄映懐圭璋爰采春花載警秋霜我曰欽哉實宗¶
之光　伊余云遘在長忘同笑言未久逝言西東遥遥¶
三湘淊淊九江山川阻逺行李時通　何以冩心貽此¶
話言進簣雖㣲終焉為山敬在離人臨路凄然款襟或¶
遼音問其先¶
　酬丁柴桑¶
<pb:KR3h0068_WYG_023-14a>¶
有客有客爰來爰止秉直司聰于惠百里湌勝如歸(闕/矜)¶
(善二/字)若始匪維諧也屢有良由載言載眺以冩我憂放¶
歡一遇既醉還休實欣心期方從我遊¶
　答龐參軍¶
　　龐為衛軍參軍從江陵使上都過潯陽見贈¶
衡門之下有琴有書載弹載詠爰得我娛豈無他好樂¶
是幽居朝為灌園夕偃蓬廬　人之所寶尚或未珍不¶
有同愛云胡以親我求良友實覯懐人懽心孔洽棟宇¶
<pb:KR3h0068_WYG_023-14b>¶
惟隣　伊余懐人欣徳孜孜我有旨酒與汝樂之乃陳¶
好言乃著新詩一日不見如何不思　嘉遊未斁誓將¶
離分送爾於路銜觴無欣依依舊楚邈邈西雲之子之¶
逺良話曷聞　昔我云别倉庚載鳴今也遇之霰雪飄¶
零大藩有命作使上京豈忘宴安王事靡寧　慘慘寒¶
日肅肅其風翩彼方舟容裔江中朂哉征人在始思終¶
敬茲良辰以保爾躬(右行/楷書)¶
　勸農¶
<pb:KR3h0068_WYG_023-15a>¶
悠悠上古厥初生人傲然自足抱朴含真智巧既萌資¶
待靡因誰其贍之實賴哲人　哲人伊何時為后稷贍¶
之伊何實曰播殖舜既躬耕禹亦稼穡逺若周典八政¶
始食　熙熙令音猗猗原陸卉木繁榮和風清穆紛紛¶
士女趨時競逐桑婦宵征農夫野宿　氣節易過和澤¶
難久冀缺携儷沮溺結耦相彼賢達猶勤壟畆矧伊衆¶
庶曳裾拱手　民生在勤勤則不匱宴安自逸歲暮奚¶
冀儋石不儲飢寒交至顧爾儔列能不懐愧　孔耽道¶
<pb:KR3h0068_WYG_023-15b>¶
徳樊須是鄙(闕董/字)樂琴書田園不履若能超然投迹高¶
軌敢不斂袵敬讃徳美(右楷/書)¶
　命子¶
悠悠我祖爰自陶唐邈為虞賔歴世重光御龍勤夏豕¶
韋翼商穆穆司徒厥族以昌　紛紛戰國漠漠衰周鳳¶
隠於林幽人在丘逸虯繞雲奔鯨駭流天集有漢眷予¶
愍侯　於赫愍侯運當攀龍撫劒夙邁顯兹武功書誓¶
山河啟土開封亹亹丞相允廸渾(衍/字)前蹤　渾渾長源¶
<pb:KR3h0068_WYG_023-16a>¶
蔚蔚洪柯羣川載𨗳衆條載羅時有語黙運因隆窊在¶
我中晉業融長沙¶
桓桓長沙伊勲伊徳天子疇我專征南國功遂辭(闕歸/字)¶
臨寵不忒孰謂斯心而近可得　肅矣我祖慎終如始¶
直方二臺惠和千里於皇仁考淡焉虚止寄迹風雲寘¶
兹慍喜　嗟余寡陋瞻望弗及顧慚華鬢負影隻立三¶
千之罪無後為急我誠念哉呱聞爾泣　卜云嘉日占¶
亦良時名汝曰儼字汝求思溫恭朝夕念兹在兹尚想¶
<pb:KR3h0068_WYG_023-16b>¶
孔伋庶其企而　厲夜生子遽而求火凡百有生(衍/字)心¶
奚特於我既見其生實欲其可人亦有言斯情無假¶
日居月諸漸免于孩福不虛至禍亦易來夙興夜寐願¶
爾斯才爾之不才亦已焉哉(右小/楷書)¶
　怨詩楚調示龐主簿鄧治中¶
天道幽且逺鬼神茫昧然結髮念善事僶勉六九年弱¶
冠逢世阻始室䘮其偏炎火屢焚如螟蜮恣中田風雨¶
縱横至收斂不盈㕓夏日常抱寒饑(原蹟/顛倒)夜無被眠造¶
<pb:KR3h0068_WYG_023-17a>¶
夕思雞鳴及晨願烏遷在己何怨天離憂悽目前吁嗟¶
身後名於我若浮烟慷慨獨悲歌鍾期信為賢¶
　答龐參軍¶
相知何必早(衍/字)舊傾盖定前言有客想我趣每每顧林¶
園談諧無俗調所說聖人篇或有數升酒閒飲自歡然¶
我實幽居士無復東西緣物新人惟舊弱豪多所宣情¶
通萬里外形迹滯江山君其愛體素來㑹在何年¶
　五月旦作和戴主簿¶
<pb:KR3h0068_WYG_023-17b>¶
虛舟縱逸棹㢠廻復遂無窮發歲始俛仰星紀奄將中南¶
窓罕悴物北林榮且豐神淵冩時雨晨色奏景風既來¶
熟不去(闕人/字)理固有終居常待其盡曲肱豈傷冲遷化¶
或夷險肆志無窊隆即事如己高何必升華嵩　宋克¶
書(右行/草書)¶
　移居二首¶
　　其一¶
昔欲居南村非為卜其宅聞多素心人樂與數晨夕懐¶
<pb:KR3h0068_WYG_023-18a>¶
此頗有年今日從茲役敝廬何必廣取足蔽牀席鄰曲¶
時時來抗言談在昔竒文共欣賞疑義相與析¶
　　其二¶
春秋多佳日登高賦新詩過門更相呼有酒斟酌之農¶
務各自歸閒暇輒相思相思則披衣言笑無厭時此理¶
將不勝無為忽去兹衣食當須紀力耕不吾欺¶
　和劉柴桑¶
山澤久見招胡事乃躊躇直為親舊故未忍言索居良¶
<pb:KR3h0068_WYG_023-18b>¶
辰入竒懐挈杖還西廬歸人(二字/衍)荒途無歸人時時見¶
廢墟茅茨已就治新疇復應畬谷風轉凄薄春醪解饑¶
劬弱女雖非男慰情良勝無栖栖世中事歲月共相踈¶
耕織稱其用過此奚所須去去百年外聲名同翳如¶
　酬劉柴桑¶
窮居寡人用時忘四運周櫚庭多落葉慨然已知秋新¶
葵鬱北牖嘉穟養南疇今我不為樂知有來歲不命携¶
室(原蹟/顛倒)童弱良日登逺遊¶
<pb:KR3h0068_WYG_023-19a>¶
　和郭主簿二首¶
靄靄堂前林中夏貯清隂凱風因時來囘飈開我襟息¶
交遊閑業卧起弄書琴園蔬有餘滋舊榖猶儲今營己¶
良有極過足非所欽舂秫作美酒酒熟吾自斟弱子戲¶
我側學語未成音此事真復樂聊用忘華簪遥遥望白¶
雲懐古一何深¶
和澤周三春清凉素秋節露凝無遊氛天高風景澈陵¶
岑聳逸峰遥瞻皆竒絶芳菊開林耀青松冠巖列懐此¶
<pb:KR3h0068_WYG_023-19b>¶
貞秀姿卓為霜下傑銜觴念幽人千載撫爾訣檢素不¶
獲展厭厭竟良月¶
　於王撫軍座送客¶
秋日凄且厲百卉具已腓爰以履霜節登髙餞將歸寒¶
氣冒山澤游雲倐無依洲渚囘緬邈風水愈乖違瞻夕¶
命良燕離言聿云悲晨鳥暮來還懸車斂餘輝逝止判¶
殊路旋駕悵遲遲目送囘舟逺情隨萬化遺¶
　與殷晉安别¶
<pb:KR3h0068_WYG_023-20a>¶
游好非久長一遇盡殷勤信宿(闕酬/字)清話益復知為親¶
去歳家南里薄作少時鄰負杖肆遊從淹留忘宵晨語¶
黙自殊勢亦知當乖分未謂事已久興言及(衍/字)在兹春¶
飄飄西來風悠悠東去雲山川千里外言笑難為因良¶
才不隠世江湖多賤貧脫有經過便念來存故人¶
　贈羊長史¶
　　左軍羊長史銜使秦川作此與之¶
愚生三季後慨然念黄屋(衍/字)虞得知千載外正賴古人¶
<pb:KR3h0068_WYG_023-20b>¶
書賢聖留餘迹事事在中都豈忘遊心目闗河不可踰¶
九域甫己一逝將理舟輿聞君當先邁負痾不獲俱路¶
若經商山為我少躊躇多謝綺與角精爽今何如紫芝¶
誰復採深谷久應蕪駟馬無賁(衍/字)貰患貧賤有交娱清¶
謡結心曲人乖運見疎擁懐累代下言盡意不舒¶
　歲暮和張常侍¶
市朝悽舊人驟驥感悲泉明旦非今日歲暮余何言素¶
顔斂光潤白髮一已繁闊哉秦穆談旅力豈未愆向夕¶
<pb:KR3h0068_WYG_023-21a>¶
長風起寒雲沒西山厲厲氣遂嚴紛紛飛鳥還民生鮮¶
常在矧伊愁苦纒屢闕清酤至無為(衍/字)以樂當年窮通¶
靡攸慮憔悴由化遷撫己有深懐履運増慨然¶
　和胡西曹示顧賊曹¶
㽔賔五月中清朝起南颸不駛亦不遲飄飄吹我衣重¶
雲蔽白日閒雨紛㣲㣲流目視西園曄曄榮紫葵於今¶
甚可愛奈何當復衰感物願及時每恨靡所揮悠悠待¶
秋稼寥落將賖遲逸想不可淹猖狂獨長悲¶
<pb:KR3h0068_WYG_023-21b>¶
　悲從弟仲徳¶
銜哀過舊宅悲淚應心零借問為誰悲懐人在九㝠禮¶
服名羣從恩愛若同生門前執手時何意爾先傾在數¶
竟未免為山不及成慈母沈哀疚二𦙍纔數齡雙位委¶
空舘朝夕無哭聲流塵集虛坐宿草旅前庭階除曠遊¶
迹園林獨餘清(衍/字)情翳然乗化去終天不復形遲遲將¶
囘歩惻惻悲襟盈¶
　飲酒¶
<pb:KR3h0068_WYG_023-22a>¶
　　余閒居寡歡兼此(衍/字)比夜已長偶有名酒無夕不¶
　　飲顧影獨盡忽焉復醉既醉之後輒題數句自娱¶
　　紙墨遂多辭無詮次聊命故人書之以為歡笑爾¶
衰榮無定在彼此更共之邵生𤓰田中寧似東陵時寒¶
暑有代謝人道每如兹達人解(闕其/字)㑹逝將不復疑忽¶
與一觴酒日夕歡相持¶
積善云有報夷叔在西山善惡茍不應何事空立言九¶
十行𢃄索饑寒况當年不頼固窮節百世誰當傳¶
<pb:KR3h0068_WYG_023-22b>¶
道䘮向千載人人惜其情有酒不肯飲但顧世間名所¶
以貴我身豈不在一生一生復有幾倐如流電驚鼎鼎¶
百年内持此欲何成¶
棲棲失羣鳥日暮猶獨飛徘徊無定止夜夜聲轉悲厲¶
響思清逺去來何依依自值孤生松斂翮遥來歸勁風¶
無榮木此䕃獨不衰託身亦得所千載不相違¶
結廬在人境而無車馬喧問君何能爾心逺地自偏採¶
菊東籬下悠然見南山山氣日夕佳飛鳥相與還此中¶
<pb:KR3h0068_WYG_023-23a>¶
有真意欲辨已忘言¶
行止千萬端誰知非與是是非茍相形雷同共譽毁三¶
年(衍/字)季多此事達士似不爾咄咄俗中惡且當從黄綺¶
秋菊有佳色挹露掇其英泛此忘憂物逺我遺世情一¶
觴雖獨進杯盡喜自傾日入羣動息歸鳥趨林鳴嘯傲¶
東軒下聊復得此生¶
庚戌九月僕來雲間寓於徐彦明氏彦明素慕僕書因¶
僕盤桓甚久遂裝此卷徴書乃以真行章草草書四體¶
<pb:KR3h0068_WYG_023-23b>¶
錄陶詩以為贈東吳宋克仲溫父識(右章/草)¶
竹石小景(畫本卷/餘紙)¶
僕來雲間舘徐彦明寓所日夕相與笑談幾踰四旬彦¶
明酷愛鄙字乃以四體書陶靖節詩一卷餘紙尚多遂¶
戲冩竹石小景僕素不精此聊復弄筆而塵俗之氣一¶
洗盡去雖不入時流之目識者自能辨之庚戌九月廿¶
四日燈下東吳宋克仲温記之(小行/楷書)時年四十有四庚¶
戌歲也(行草/書)¶
<pb:KR3h0068_WYG_023-24a>¶
　宋仲溫手錄書法冊(見第二/卷書評)¶
　南宫生七言絶句(章草/紙本)¶
昨夕端察時雍村人念其非誑心者則此機㑹之失當¶
有無涯之憾用敢步來韻再贅下憤作三絶奉去用道¶
求之之難而失之之易以増重其所當怏悒使不釋然¶
於懐而將有所歸咎也幸勿以草惡見擲是望¶
短墻荒徑倚名花遊客春來感興賖何事東風不相惜¶
盡吹香艶落田家　和韻¶
<pb:KR3h0068_WYG_023-24b>¶
夢落揚州二十年傾城消息竟茫然如今幸識春風面¶
又作來生未了緣¶
紅塵綠鬢送流光四十風情尚𣺌茫雲雨高唐元是夢¶
後人空自說襄王克¶
　高　啟¶
　青丘子書惜花歎¶
惜花不是愛花嬌賴得花朝伴寂寥樹樹長懸鈴索䕶¶
叢叢頻引鹿盧澆幾囘欲折花枝嗅心恐花傷復停手¶
<pb:KR3h0068_WYG_023-25a>¶
毎來花下毎題詩不到花前不持酒準擬看花直盡春¶
春今未盡已愁人纔留片蕚依前砌全落千英過别鄰¶
懊惱園中妬花女畫幡不禁狂風雨流水殘香一夜空¶
黄鸝魂斷無言語縱有星星在蘚衣拾來已覺損光輝¶
只應獨背東窓卧夢裏相隨高下飛槎軒高啟¶
　宋　濓¶
　宋潛溪與儀靖札(行書/箋本)¶
濓端肅再拜奉書儀靖老兄執事濓自丁巳春蒙恩放¶
<pb:KR3h0068_WYG_023-25b>¶
歸林下適為舊疾時舉夏秋養疴山中山色泉聲之外¶
絶所見聞恍若世外人也惟足下相思之切每一念及¶
輒欲命駕讀曩時所惠書如覿丰神政恐衰力日臻良¶
晤未可卜也育之過山中云有京口之役是必由仁里¶
託致一函幷近詩數篇土物四種聊以冩心伏冀寒暑¶
自重不宣九月朔日宋濓端肅奉啟¶
　宋　璲¶
　宋仲珩敬覆札(草書紙本内項/氏六印不錄)¶
<pb:KR3h0068_WYG_023-26a>¶
璲敬覆别來數日便覺鄙陋頓生苐未知何時可見耳¶
昨日㑹令姪叔高還伏審尊候納福為慰潛溪外集望¶
即授的當人交還幸勿淹滯恐失落難尋也詛楚文何¶
時可覩遊五洩之興濃甚不知幾時可遂否此亦有定¶
數耶呵呵燈下草草不能詳盡尚容面既四月三日璲¶
敬覆¶
　劉　秩¶
　劉伯序題留春軒詩¶
<pb:KR3h0068_WYG_023-26b>¶
時人看花為花好我獨看花被花惱含英結蕊須幾時¶
殞紫飄紅如一掃人生少小難老成纔得老成易枯槁¶
寄言年少好看花莫待花殘須及早花殘畢竟有開時¶
人老此生難再造何當别置留春軒長使花開人不老¶
　蘇伯衡¶
　蘇平仲勤荷眷念帖(小行草/書紙本)¶
端肅復書季實隠君先生執事契生蘇伯衡謹封¶
伯衡端肅復書季實隠君先生執事羅令至承敎勤荷¶
<pb:KR3h0068_WYG_023-27a>¶
眷念之厚且審入冬以來起居佳適喜慰不可言書堂¶
記向具藁奉上正欲求正而不示以一字相可否何見¶
外也荐辱命不敢固辭謹用冩去適治行忩忩界畫書¶
字皆謬皇恐皇恐盖僕已得告歸省度來春可再到此¶
爾傳道意有的便率易具此申謝節婦傳就納去三本¶
向日諸公不曽入板偶因字校正而後為之所以居其¶
末也伯康友兄來侍并望致意夏童者已同行矣希知¶
之未間萬冀以時加愛不具伯衡端肅復書¶
<pb:KR3h0068_WYG_023-27b>¶
　陳　璧¶
　陳文東與時中詩簡¶
陳文東謹奉書時中節判宗兄孝次近家信至云尊公¶
下世而吾兄逺廻區區雖在千里病未能興不覺悲喜¶
交集始兄除授時得書為慰後二年僕承乏解州因有¶
州(闕/)送徒至成都之便亦嘗令附狀僕以丁艱東奔竟¶
不知沉浮相别六年之間出處凶變各如此可為悽斷¶
去歳春初期兄必囘冀得一見兄何為淹許時耶日來¶
<pb:KR3h0068_WYG_023-28a>¶
孝履何似繼聞兩至舍下存問尤見情至僕病兩月甫¶
及愈而司銓者呼入選意者造物使之然耶賦得一詩¶
為寄并在解州時與前歳期待各一首兹并冩上亦以¶
見僕不敢忘故交耳¶
五年不見威州倅萬里遥遥有所思亦幸歸來那忍語¶
人生出處正難期進牌方愧天官選卧病誰憐送族悲¶
昨夜得書渾不寐枕邉聊詠寄君詩¶
　　解州官舍夢後一首¶
<pb:KR3h0068_WYG_023-28b>¶
憶昔君為萬里遊今年我亦應徴求夜來夢裏驚相見¶
半說威州與解州¶
　　期兄廻一首¶
君家頃有故逺宦亦應歸萬里闗山逺三年消息稀寄¶
書多不達對酒惜長違相見翻成泣春風定挽衣　兹¶
因子盛還謹具此為問尚惟節哀自愛八月初或當逺¶
離無吝示及動静以慰瞻企力書不盡文東奉書凡見¶
鄉中諸友幸為我一一謝之病餘未能遍作書耳顧文¶
<pb:KR3h0068_WYG_023-29a>¶
照附此致意七月廿一日¶
　陳文東書楊亷夫贈相子先寫照序¶
士大夫寫照非畫科比而亦非畫史所能也杜少陵詠¶
曹將軍能寫佳士而不幸遭罹干戈之際則移其貌佳¶
士者貌常人矣此將軍之冩照亦畫史科之庸耳何以¶
為士夫錢唐相子先通文史琴棋冩照其餘事也然所¶
交皆海内知名士交之深敬之至者輒退而傳其神併¶
其情性意度得之非其人耳其筆雖怵以權貴誘以金¶
<pb:KR3h0068_WYG_023-29b>¶
玉弗與也則其秉志與曹將軍者異矣余以忘年交子¶
先子先冩余老狀人皆異之曰畫史傳老銕貌而子先¶
獨得其平日傲兀傑特之氣蕭散沖曠之懐深出筆墨¶
之外有間不容髪者冩照不許畫科比者若是抑余聞¶
宋有苔磯老人落筆有驚人句交湖海竒士必傳其神¶
于卷凡若干人雖其人在千里外見于開卷之頃若親¶
接笑談洞見肺腑至今傳為褒鄂雅事子先冩余照不¶
知得竒士凡幾人儻裒以成帙吾當一一為子贊之俾¶
<pb:KR3h0068_WYG_023-30a>¶
不下於騏麟題功臣者云會稽楊維楨著門人陳文東¶
書¶
　吕　敏¶
　吕志學梁溪奉别帖(行書紙本内項/氏諸印不錄)¶
敏啟梁溪奉别别期吳中相見以盡餘懐因事忩忩急¶
廻溪上竟成差池耳嗣爾夀卿來得敎帖殊慰馳情古¶
心老瞿曇至復審起居安穏古心事已諧必詣報區區¶
亦附問訊曽達否耶(旁注寄夀卿/奉去者六字)紙二番轉求行翁相¶
<pb:KR3h0068_WYG_023-30b>¶
公𨽻書必深與介意隨其得意書也丁寧冩為賤名庶¶
免被它豪奪之故藏葺成幀亦拜尊意復蒙裝潢陋容¶
就得付文則兄來極感盛徳可用外封幸甚天氣晴美¶
連望杖屨來溪上就去義興何為竟不行耶文則兄還¶
謹勒此草率不悉吕敏奉書惟明敎授先生契家足下¶
十月四日¶
　周　砥¶
　周履道詩簡¶
<pb:KR3h0068_WYG_023-31a>¶
　　對春雪一首¶
璚葉綴𤣥圃玉羽翔伊川翻霙九霄下呈芳二月前低¶
佪隔簾翠玲瓏入綺錢欲消不自駐已斷復成連珠幃¶
凝華潔花池舞影妍相思梁園暮曽賞洛城年¶
昨日賦得此詩寫奉元度孝廉一笑王成老蘇刻還致¶
二本餘以五鐶送之復其元值也望徹之春寒佳否砥¶
再拜初月十七日　梅花有便索一枝見惠甚佳砥¶
　　尚朴齋一首¶
<pb:KR3h0068_WYG_023-31b>¶
言甘知有吝味旨閑其多居恒屬念慮抱朴心靡他淳¶
風返元化至體適平和意勝惟自然道存諒不磨營營¶
彼澆俗機巧滋煩苛身階百憂長奄忽其奈何¶
　　風雨一首用高季廸韻¶
貧富不相值衰榮固有時行哉徒自速止尼未為遲﨑¶
嶇千萬塗辛苦豈要辭風雨羣雞鳴壊屋起晨炊一日¶
不解醉千古有遺悲如何屠釣人敢為帝者師¶
　　題吾子行遺墨後¶
<pb:KR3h0068_WYG_023-32a>¶
立世守兹道毅然生死間奄去同其盡榮辱豈相闗若¶
人固可悲弔溺吾所艱蕭瑟見遺墨風雨慘容顔秦唐¶
去我逺二李無時還世傳斯有在邈哉不可攀¶
　　芸閣讌集得壑字¶
休沐出自旦騰步非所樂偶兹芸閣賞得遂中林約朱¶
輪交廣衢綺麗涉紛錯寧復知閒燕飛蘿散雲壑池魚¶
可以觀幽蘭可以握金題耀緗帙粉墨間揮霍覽物千¶
古上興謡契㝠漠縱縱不復云悠悠付觴酌朋簪既已¶
<pb:KR3h0068_WYG_023-32b>¶
盍善戲不為虐志適孤興逺物遣萬慮薄於世本何資¶
逍遥每恒若行矣空谷深撫心慚塲藿¶
　　贈葉秀才一首¶
日暮登高臺浮雲結逺隂樹木何蒙籠野雀噪繁林驅¶
車涉闗塞岐路鬱且深借問子何之故鄉阻﨑&KR0706;曷不¶
蹔栖息蓬藿非所任隠憫(闕/)不發威遲既前臨脆管促¶
飛觴鵾絃奮逸音仗劍從此别秋風滿懐襟寡立步非¶
窘薄遊志不沉䇿馬欲俱去我無當世心¶
<pb:KR3h0068_WYG_023-33a>¶
　　送淮南蘇同僉赴鎮¶
大江洪流若奔馬横截中天向東冩吳楚風煙浩蕩中¶
海門赤日光相射上將氣吞雲夢澤猛士聲振長平瓦¶
靈旗遥指濠泗間神戈蹔駐狼山下萬民不擾農業興¶
白叟黄童在田野文武之道惟張弛固識賢才天所假¶
去年開閫今復來歡呼動地聲如雷願翻長江作霖雨¶
沛澤何止沾枯荄我欽當時羊叔子峴山之碑傳未已¶
清徳九世其在君緩帶輕裘自兹始¶
<pb:KR3h0068_WYG_023-33b>¶
　　送趙一陽真士歸霅上¶
𣺌𣺌晴湖白鷺飛青山迢遞夕嵐㣲閒操桂檝雲生腋¶
欲採芙蓉露滿衣紫翠房深丹竈暖松杉秋静鶴巢稀¶
明年去覔封君達應駕青牛說息機¶
　　次韻介之夢山中¶
松花金粉落春晴白鶴看棊如客行疎雨竹窓緣是夢¶
隔林茶臼只聞聲繁華久困心何得澹泊相遭思亦清¶
不有鹿門高世志山中幾日道能成¶
<pb:KR3h0068_WYG_023-34a>¶
　　送李用和之常熟知州¶
落日孤城近海邊川流九道直如絃朱幡到邑歌來暮¶
玉帳論兵思去年楚水南廻多賈舶虞山西望少人烟¶
從來惠化同甘雨還使殘民得灑然　元度中舍持此¶
紙須近詩謾錄如上元度年妙才俊清辭麗翰有足高¶
於人者尚有以取此何哉山野人硬語政自不滿一笑¶
耳至正二十年六月八日句呉周砥¶
　周東臯與陳惟寅詩帖¶
<pb:KR3h0068_WYG_023-34b>¶
　　絶句四首奉答惟寅髙士見贈句吳周砥再拜¶
誰識元方趣高居湖上山詩成不求賞獨詠兩松間¶
感子相存意蘭章繆見推何因石牀月同擥薜蘿帷¶
列岫供秋色遥風散水文明當思舊隠歸棹一川雲¶
真方非任世寡黙自為身養道窮山裏何闗習隠淪¶
八月廿一日冩¶
野花疎竹媚幽姿翡翠簾前雨散絲最愛陳琳詩句好¶
玉盤春露捧金芝¶
<pb:KR3h0068_WYG_023-35a>¶
秋來常掩竹間扉過客誰能識道機慚愧廬山陳處士¶
時來共葺薜蘿衣¶
晩風吹雨過林廬柿葉飄紅手自書無限蕭條江海意¶
一尊相對憶鱸魚　八月廿一日惟寅徴君踏雨過林¶
館為留終日因誦近賦絶句三首愛其詞致清婉輒走¶
筆次韻如上古道寥寞人以角逐聲利為務惟寅獨逍¶
遥恬淡之鄉時來(闕/)之篇章翰墨之事豈易得也哉周¶
砥¶
<pb:KR3h0068_WYG_023-35b>¶
　張紳¶
　張仲紳元賢翰劄疏¶
右前海寧州同知楊性所藏先友遺蹟一卷凡十一人¶
詩文若干篇性曰先君子字伯振至正間從事淛省一¶
時名大夫士多與往來為詩文性收藏甚富兵火之後¶
徃徃散失此其僅存者且以先友不著字與官爵劣於¶
栁記求余記之以余嘗遊諸公間也盛熈明字熈明能¶
書辟奎章閣書史著法書考傳於世堵簡字無傲能書¶
<pb:KR3h0068_WYG_023-36a>¶
畫淛省掾吳溥字溥泉以才識自負結交海内名士兵¶
興福建守臣承制署為其省參知政事楊維楨字亷夫¶
丁卯進士江淛儒學提舉俞氏兄弟者吳人俊字俊平¶
江路推官庸字子中華亭縣尹書有晉人風葛元喆字¶
元喆戊子進士翰林編修官髙明字則誠乙酉進士柯¶
九思字敬仲奎章閣鑒書博士劉基字伯溫今御史中¶
丞黄溍字晉卿甲寅進士翰林學士諡文獻文章為世¶
推重此致政後所書謙恭端謹足為後進取法觀之猶¶
<pb:KR3h0068_WYG_023-36b>¶
可想其儀刑嗚呼余嘗謂人子欲顯其親至錄其所與¶
交若柳子者可謂孝於其親無所不用其心然所記不¶
過姓名爵里而已能併存其遺文如此可謂有加前人¶
者哉東坡謂先友記六十七人考之於傳卓然知名者¶
二十人今楊氏先友十一人其文章事業鮮不載國史¶
者性言其所散去者趙文敏公喀爾庫庫公仲𢎞楊先生¶
衆仲陳先生道士張伯雨則又無媿柳記多矣伯振君¶
諱祖成仕至山隂縣尹嘗從學須谿劉先生性字彝仲¶
<pb:KR3h0068_WYG_023-37a>¶
學於廉夫少學詩於文獻齊郡張紳拜手謹題¶
　桂彦良¶
　桂右傅敎帖甚慰札(行草書/紙本)¶
彦良奉復則賢茂異賢友士安求承敎帖甚慰且知雅¶
况之詳何日復得聚首以冩鄙懐前者匆匆敘謝拙作¶
恐未盡意幸勿示人也其弟歸聊此答之不宣正月廿¶
五日桂彦良敬奉¶
　張　簡¶
<pb:KR3h0068_WYG_023-37b>¶
　張仲簡寄叔方詩¶
　　長句一首寄上叔方先生求賜之敎張簡頓首¶
盧橘花開梓樹疎故人安穏在樓居翠眉狎坐春行酒¶
絳帳懸燈夜讀書未必醉來忘簡寂祇緣老去尚高虛¶
離羣應念任舂者道逺天寒欲命車¶
　童　冀¶
　童中州書古用軒記(八分書烏/絲闌紙本)¶
　　古用軒記¶
<pb:KR3h0068_WYG_023-38a>¶
吳興王生古用寄跡廛市中以善製筆為四方士君子¶
所稱道同郡韓介玉為篆古用二字以顔其軒間來請¶
予為文以記之盖吳興名筆之所自出求其翹出迴異¶
者亦未之見方趙魏公當筆詞林一時號稱絶藝者惟¶
馮氏陸氏馮今已無聞陸之諸孫僅一二能世其業則¶
筆信一藝求其至亦未易也生業勤而志專不務簡以¶
規速成物其物事其事故其所製皆工緻利用且久繇¶
是四方之擇藝者必之王氏生益自閉匿人或疑焉生¶
<pb:KR3h0068_WYG_023-38b>¶
曰是固吾之所以名也夫古者之為藝不衒賈不近名¶
未嘗蘄用於世而世莫之遺也昔吾嘗病東家之處子¶
焉澤其膏沐姣其服御日便嬛乎市門公族戚里聯鑣¶
接軫非不目成而心懌也未聞有委禽者焉又嘗見夫¶
南郭之處士矣飾其志節矜其名譽冀鉤致乎爵位然¶
而束帛加璧安車蒲輪日將命於四方亦未聞有踵門¶
者焉故版築之賤采桑之陋乃登廟堂而充後庭士其¶
可以衒名而求售哉矧吾之為術僅一藝爾藝固未嘗¶
<pb:KR3h0068_WYG_023-39a>¶
不蘄用也然吾所以深自閉匿者亦將處夫用不用之¶
間耳予聞而韙之夫夏卣商彛古人所以享郊廟也俾¶
用之今日則必駭衆目矣雲門咸池古人所以備雅樂¶
也使用之後世則罔諧里耳矣然世雖弗用誠有之亦¶
未嘗弗貴重焉生雖負一藝以今之用而寓名於古盖¶
將以自重也而世亦且重之矣使夫名為士者誠以古¶
道自處則世孰得而輕之哉金華山人童冀記¶
　盧　熊¶
<pb:KR3h0068_WYG_023-39b>¶
　盧公武敖遊陽羨帖(行草書紙本内/項氏諸印不錄)¶
熊端肅奉書方厓長老禪席自經涉患難遂不相見近¶
知敖游陽羨山中法候清勝吳中董惟冥先生僕之故¶
交與公路乃同年友也携古本褉帖訪舊就謁坐下萬¶
望以平昔好義之心凡百汲引而吹噓之實至幸也義¶
谿老師雖未識面尤冀引忱申意善權通公向曽一㑹¶
想住山如舊欲躡屩去看囤碑未有縁在如有墨本或¶
鈔本見敎至妙悤悤不盡鄙懐尚祈葆練不備熊端肅¶
<pb:KR3h0068_WYG_023-40a>¶
奉書　端肅奉書方厓長老禪席盧熊謹封¶
　顧　禄¶
　顧謹中陳君相見詩卷¶
陳君相見虞山陲驚詫潜夫麋鹿姿髪白毎憐欺我老¶
酒紅聊爾寄顔衰好諛俗子休論相久别故人欣說詩¶
明日歸舟風迅順為傳消息慰癡兒暢月廿又七日書¶
海虞趙氏書樓友弟顧祿¶
　沈　貫¶
<pb:KR3h0068_WYG_023-40b>¶
　沈希曽贈王古用帖(楷書/紙本)¶
使汝出於書契未形之前則太朴(下有未/字㸃去)以淳法度以¶
簡人民以治汝筆何所用哉使汝出於書契既形之後¶
則易禮以明詩書以正春秋以脩汝筆之用大矣筆乎¶
筆乎其正爾心直爾鋒毋當載以迷毋舞文以欺則吾¶
將望於汝筆矣汝其當為古人用之洪武十二年五月¶
二十三日沈貫書¶
　徐　逺¶
<pb:KR3h0068_WYG_023-41a>¶
　徐文穆與雪窩詩簡(楷書灑/金紙本)¶
逺自獲交以來幾三十載中間多承眷愛之情楮毫難¶
罄奈何日薄西山又承厚貺何以克當兹因良便謹賦¶
拙句以謝於萬一云幸垂顧盼是所望也忝友徐逺載¶
拜雪窩翰相先生契家台席¶
故人天上分天祿白燦珠璣重貝金老病蘇時湌一飯¶
不堪秋日掛西岑七月二十日貢¶
　桂　衡¶
<pb:KR3h0068_WYG_023-41b>¶
　桂孟平剪燈新話歌¶
山陽才人疇與侣開口為今闔為古春以桃花染性情¶
秋將桂子薰言語感離撫遇心怦怦道是無憑還有憑¶
沈沈帳裏晝吹笛煦煦窓前宵剪燈倐而晴兮忽而雨¶
悲欲啼兮喜欲舞玉蕭倚月吹鳳凰金柵和烟鎖鸚鵡¶
造化有迹尸者誰一念纔萌方寸移善善惡惡茍無失¶
怪怪竒竒將有之丈夫未達虎為狗濯足滄浪泥數斗¶
氣寒骨聳錚有聲脫幘目光如電走道人青蛇天動摇¶
<pb:KR3h0068_WYG_023-42a>¶
不斬尋常花月妖茫茫塵海漚萬㸃落落雲松酒半瓢¶
世間萬事幻泡爾往往有情能不死十二巫山誰道深¶
雲母屏風薄如紙鶯鶯宅前芳草凄燕燕樓中明月低¶
從來松柏有孤操不獨鴛鴦能竝棲久在錢塘江上住¶
厭見潮來又潮去燕子啣春幾度囘斷夢殘紅落何處¶
還君此編長嘯歌便當酌以金叵羅醉來高枕睡一覺¶
高車駟馬遊南柯¶
　俞貞木¶
<pb:KR3h0068_WYG_023-42b>¶
　俞有立睎顔燕坐諸詩帖(行書/紙本)¶
睎顔燕坐事心齋悟道圎融𣺌際涯松桂雪霜存節操¶
鸎花雲月寄情懐棲遲自得衡門樂隠約誰如蔗境佳¶
水澤遊觀盡舟楫十年幾見換芒鞋¶
峩冠縫掖老儒林卓爾高風識見深白雪陽春傳雅致¶
(原蹟致旁/調字塗去)冰壺秋月見沖襟酒杯揖譲長辭醉詩句推¶
敲不厭吟幾見杖藜歸較晩牽裾稚子足歡心¶
柳花飛雪夕陽中逝水韶光似轉蓬客況慣曽聴夜雨¶
<pb:KR3h0068_WYG_023-43a>¶
愁懐况復感春風芳林茂樹寒雲合斷岸平田野水通¶
榖雨已過秧未綠時時著屐訪田翁¶
家貧薪水孰携持幾歳逐貧貧轉隨辟榖有方期采藥¶
賣文無益謾吟詩蒼蠅敢慕冥鴻舉跛鼈難追逸驥馳¶
自笑無能更多病年來筋力覺全衰　昨以鄙句呈竹¶
園先生先生再用次韻示敎精金美玉愈出愈竒於是¶
復用前韻以謝不敏朽生俞貞木書¶
　解　縉¶
<pb:KR3h0068_WYG_023-43b>¶
　解大紳寄胡端方古詩(草書紙本/小挂幅)¶
井上梧桐雨㶚亭卷秋風故人適戰勝匹馬歸山東問¶
君今年三十幾能使香名滿人耳君不見雙峰直上幾¶
千仞見君文章亦如此如君兄弟天下稀雄詞健筆皆¶
若飛將軍金印嚲紫綬御史鐵冠重繡衣喬生作尉别¶
來久因君為問平安否魏侯校理復何如前日人來不¶
得書陸潭山水佳可賞蓬閣閒時日應(下有長/字㸃去)往自料¶
青雲未有期明知白髪偏能長樓頭青絲白玉瓶别時¶
<pb:KR3h0068_WYG_023-44a>¶
相顧酒如傾摇鞭舉袂忽不見千樹萬樹空蟬鳴　縉¶
紳書寄端方以寓久别之意云¶
　　胡端方端禎昆仲為國初偉人子孫凋落余言之¶
　　石樓徐公彰表其門公赴内召其四世孫胡汝升¶
　　徳公不置乃出解學士春雨所書寄其先者納公¶
　　行李二公為學士門人居室相望是書藏之已久¶
　　徐氏子孫當知所重矣端方先生舊按浙安知精¶
　　神不來往蘭陽之間乎吏部員外郎同邑後學鄒¶
<pb:KR3h0068_WYG_023-44b>¶
　　元標敬書(行楷書本/身紙後)¶
　解春雨書學傳授譜(朱絲紙本真行書按王佐云此/文後有春雨二字盖先生下錦)¶
　　(衣獄時為指揮使/紀綱書詳見書評)¶
　解大紳解禎期合卷¶
　大紳書前後赤壁賦(行楷書烏絲闌紙/本高六寸長三尺)¶
　　前赤壁賦(原文/不錄)¶
　　後赤壁賦(原文/不錄)¶
　禎期臨蘭亭敘(小行書烏絲䦨紙/本合前為一卷)¶
<pb:KR3h0068_WYG_023-45a>¶
永和九年(至/)有感於斯文¶
(款書/)正統壬戌秋七月十有四日六十一翁解禎期臨¶
于金陵石頭城之公舘¶
　　解學士文章翰墨獨步一世今觀所寫赤壁二賦¶
　　筆法精麗深有晉人風致東里少師謂其小楷第¶
　　一信然若禎期所書比之王謝家子弟風流似有¶
　　間耳成化辛丑正月甲午後學吳下李應禎謹識¶
　　(行楷/書)¶
<pb:KR3h0068_WYG_023-45b>¶
　　是卷翰墨廼貞襄公所珍愛而時用所寶藏者出¶
　　以示余把玩不能釋手因附姓名嵗月於末𢎞治¶
　　戊申夏五㑹稽魏瀚拜書(行/書)¶
　　吾吳中前軰人物推范菴李少卿為第一其翰墨¶
　　珍重於海内猶夫解學士之在江右也其品題數¶
　　語約而盡予復何言展卷莊誦如覩羮牆耳矣嘉¶
　　靖丙辰後學張寰識(行書右三/䟦一紙)¶
　解禎期¶
<pb:KR3h0068_WYG_023-46a>¶
　解評事臨蘭亭敘(己見解大/紳合卷)¶
　羅汝敬¶
　羅寅菴書雲山詩帖(楷書/紙本)¶
雲山蒼蒼烟水浩浩芙蓉九疊沚清泠黛色波光浄如¶
掃水邊曲徑山下村勝境髣髴桃花源幽居無塵來客¶
少唯有喬林青到門南州公子烏臺客十年作官歸未¶
得朝囘住笏對新圖應念山中舊遊跡舊遊陳跡安在¶
哉(闕/)裏金華仙掌開憑誰更向中流置一葉笑指(闕/)瀛¶
<pb:KR3h0068_WYG_023-46b>¶
歸去來吉水羅汝敬¶
　曽　棨¶
　曽子啟蘇武慢詞帖(行書灑金/藍箋本)¶
二十四橋繁華消盡惟有月明如故囘首長安舊都猶¶
在何事獨留南土玉樹清歌翠娥嬌豔縹緲綠窓朱户¶
到如今楊柳春風還似細腰輕舞　曽記得繡幕低垂¶
珠簾半卷對酒緩歌金縷螢火飛殘暮鴉驚散腸斷緣¶
蕪歸路鸐背風高龍舟波冷空隔海天雲霧待何年來¶
<pb:KR3h0068_WYG_023-47a>¶
看瓊花坐對碧霄凉露　永樂癸巳春二月舟次維揚¶
祭酒胡公作蘇武慢詞以寓懐古之意因用其韻賦此¶
云翰林侍講廬陵曽棨書於北京之卷雨軒¶
　曽襄敏賞菊詩序帖(楷書烏絲/闌紙本)¶
　　賞菊詩序¶
予與二王君時彦行儉周君崇述四三人者俱以侍從¶
之職留寓北京其出入必偕志同而氣合值休沐之暇¶
必相與出遊以需一餉之適率以為常廼洪熙乙巳秋¶
<pb:KR3h0068_WYG_023-47b>¶
檢討許彬道中言其鄰曹敬方喬彦深園多佳菊因相¶
期携酒往觀乃九月朔旦丁酉天宇開朗風日清煦朝¶
既退輒聯騎而出至則羣花盛發紅黄紫白衆色間錯¶
爛然若雲錦之相輝粲乎如霞綺之交暎也因布席花¶
下酌酒盡歡乃相與摘韋應物詩中時菊獨妍華之句¶
析而為韻各賦五首詩既成衆皆謂予宜為序惟士之¶
既仕必有職任之責奔走之勞思欲為一賞之樂何可¶
得哉今予軰幸際聖明熙洽之世列官禁垣廼獲優游¶
<pb:KR3h0068_WYG_023-48a>¶
休暇以觴詠於秋香老圃之間歡然各極其趣此何其¶
幸也嗟夫昔濓溪周先生謂菊之愛陶後鮮有聞今予¶
軰固皆酷好而二人者他無所嗜獨種菊多至數百本¶
其志豈不可尚歟且昔人以四美二難為不能以兼備¶
今兹之㑹抑庶幾其備已乎相與播之歌詠亦宜矣衆¶
皆曰然遂錄此以為之引左春坊大學士兼翰林院侍¶
讀學士兼修國史廬陵曽棨書¶
　楊　榮¶
<pb:KR3h0068_WYG_023-48b>¶
　楊文敏久雨喜晴詩帖(行草書/紙本)¶
　　久雨喜晴鄙作錄奉吳太史年兄大人和敎¶
僑居正感盧生夢屹坐轉傷風雨懐水宿雞豚迷舊柵¶
土封蚯蚓上危階疎才敢謂身名晩懶性翻疑俗尚乖¶
猶幸明良修五事依然靈曜退隂霾榮拜稿¶
　楊太師郊祀詩二首(行書灑/金箋本)¶
　　郊祀恭侍大駕宿齋宫有作奉呈學士苖先生¶
六合塵清化日熙南郊有事致齋時暖囘玉殿春光早¶
<pb:KR3h0068_WYG_023-49a>¶
漏轉銅壺夜景遲五色雲霞依鳳輦九天星斗暎龍旂¶
侍臣肅穆惟瞻仰滿袖天香近紫㣲¶
　　又¶
虎旅龍驤列兩階翠華今夕駐篷萊聖心亹亹祈天眷¶
星象森森拱上台已喜祥光調玉燭更看和氣藹春臺¶
禮成明日同稱慶歌頌無能愧謭才建安楊榮拜手¶
　楊士竒¶
　楊文貞&KR0034;山圖記帖(行楷書/紙本)¶
<pb:KR3h0068_WYG_023-49b>¶
　　&KR0034;山舊業圖記¶
&KR0034;山舊業圖者監察御史徐君原大識其舊隠之地也¶
君子之道豈以世之用舍而變其所守盖有道為之本¶
而世之用不用末事也立志於本者既確乎其不可變¶
則於末之所得者又奚足以變之故世不見用雖窮而¶
在下何損焉世之見用雖達而在上何加焉顔子一簞¶
食一瓢飲在陋巷人不堪其憂使當時用之則必展王¶
佐之才以輔治固不以用而變其未用之志盖原大之¶
<pb:KR3h0068_WYG_023-50a>¶
所守終始一致而有不可變以之用則可以佐致治立¶
大功不用亦不失其所樂非以道自守而不少變者烏¶
足以言此原大早嵗耕讀雙&KR0034;之下身雖處於山林畎¶
畆而心獨志於用世既而游學庠校卒業胄監事太宗¶
皇帝為監察御史歴官幾十年職司風紀位要而任重¶
自世情觀之則少時家居山林畎畆豈芥蔕於念慮也¶
哉然此不可以論原大原大忠厚正直恂恂雅澹原其¶
立心盖惟忠君報國於亷潔者揚之汙濁者激之原大¶
<pb:KR3h0068_WYG_023-50b>¶
之樂也矧今聖天子在位方用賢圖治原大益宜盡忠¶
補過以弼亮皇圖安能慕彼山林畎畆而違於此哉而¶
不忘少時耕讀之所猶命工圖之求名以題詠之朝夕¶
披閱於以其心非沈酣爵祿而足以亷貪激薄盖¶
於士類有警(闕/)予與原大有一面之雅原大因吾鄉友¶
王君時彦求予文以記之予重其可有警勸故為之書¶
永樂二十年嵗次壬寅春三月吉榮祿大夫柱國少師¶
兵部尚書兼謹身殿大學士國史總裁廬陵楊士竒書¶
<pb:KR3h0068_WYG_023-51a>¶
　王　鈺¶
　王僉事發龍泉詩簡(行書/紙本)¶
别後至九月盡到任旋即上臨江浮吉水經龍泉上猶¶
南抵梅嶺東折而徑長河安逺瑞金石城寧都興國上¶
下贑灘入永豐樂安臨川建昌南豐廣昌望閩闗而囘¶
日日山行數月未已陟危峰緣絶澗入深林窮深極幽¶
無地不到幸承雲庇墜處不險險處不墜故得延喘至¶
今此後又未知復能作書問起居否也因發龍泉偶興¶
<pb:KR3h0068_WYG_023-51b>¶
故人之思輒成二律錄成呈吟席以發一笑俚歌頗多¶
其景趣不過如此不敢一一奉達也舊識王鈺拜手¶
冬至至後發龍泉毒霧漫空山際天方訝吹塵暗河縣¶
更疑叱馬上秦川千峰合處㣲通鳥萬壑分時蹔著鞭¶
遥想掖垣今夜月幾人陪直對金蓮¶
路入南康山漸低肩輿差可問茅蹊清心暫對千年樹¶
側足驚臨百尺溪野水崩沙餘虎跡天風動竹見猿啼¶
老懐無那登臨興廻首前村日已西三月廿八日謹書¶
<pb:KR3h0068_WYG_023-52a>¶
　列位師保先生學士先生洎舊寅兄前不敢奉問臨¶
楮倀倀而已㑹間幸叱名致敬鈺再拜¶
　楊　溥¶
　楊文定遊正陽門詩帖(行楷書/紙本)¶
　　遊正陽門詩錄呈學士苗先生¶
列聖經營式廓同幸逢當宁底成功九天日月層樓表¶
萬國江山一望中豐水豈徒懐禹績冀都今喜復堯封¶
清遊况值開新霽栁拂金河跨玉虹　右一¶
<pb:KR3h0068_WYG_023-52b>¶
登樓直上最高層下瞰中原萬里平水出西湖環紫禁¶
山連東岱拱瑶京累朝都邑於今盛先帝經營此日成¶
自古臣勞君道逸兔罝千載詠干城　右二南郡楊溥¶
　張　益¶
　張士謙義訓堂記帖(楷書烏絲/闌紙本)¶
　　義訓堂記¶
甚矣為人父祖者之愛其子孫也愛之而必訓之訓之¶
而必以義是則善愛其子孫者歟刑部郎中高公克容¶
<pb:KR3h0068_WYG_023-53a>¶
蘇之練川人也有子焉曰安居于其鄉年幾三旬有孫¶
焉曰用亦既成童公以其皆不得朝夕聆誨言于左右¶
廼為書以遺之曰惟吾高氏自有厥家以來亦惟詩禮¶
是敦稼穡是務徳善是積吾得有以紹之夙夜恒慮弗¶
稱致辱於先故於持身守官罔敢自忽今吾年日加劭¶
汝為吾子要當持立志行而於先世之所敦所務所積¶
者亦恒慮其墜失勉行善道凡鄉之老者尊之長者敬¶
之少者弟之與為友者信之賢者親之不賢者逺之孤¶
<pb:KR3h0068_WYG_023-53b>¶
貧患難者賙之恤之言非禮者勿出諸口行非禮者勿¶
有於身人以非禮而加汝者則遜謝之人以善道而詔¶
汝者則拜受之鄰里用和宗戚用睦讀書治農用勤諸¶
御卑下用惠又當宏大其量於物有容充碩其才於時¶
有取吾言如此汝能聴之是吾有後矣吾雖不汝面見¶
心無所憂有若汝之在吾前也汝不吾聴雖日侍側目¶
將有不眎矣汝子雖幼亦以吾言告之使其長知所嚮¶
汝其念哉公又曰吾書至時其構堂以義訓名之掲吾¶
<pb:KR3h0068_WYG_023-54a>¶
書於屋壁晨夕瞻(下有誦/字㸃去)視以誦以思以達於行庶幾¶
不負吾之深意安既得書拜受即事近奉書以復公曰¶
堂已成願有文以記之公遂來請予惟父祖之愛其子¶
孫天性也然世之愛者徒欲多置田廬積金玉遺之知¶
訓以義盖鮮今觀公所訓者諄諄之言一本于義人人¶
誦之皆足感起矧於其所親出者哉謂公善愛其子孫¶
者詎不信乎抑聞孔子有云其身正不令而行其身不¶
正雖令不從豈惟施於政者為然家亦莫不然也公直¶
<pb:KR3h0068_WYG_023-54b>¶
而能敬亷而有為久治刑獄用法平當名稱在人可謂¶
能正其身者矣子孫觀是亦足以法尚何待口語哉而¶
公必為言以訓之者既使其得於耳目又欲使其熟於¶
口而㑹諸心也安與其子吾知日就善人之歸矣乎故¶
樂為之記云宣徳九年嵗次甲寅夏五月端陽日文林¶
郎大理寺左評事同郡張益撰¶
　王　英¶
　王泉坡奉秉彝札(行書/紙本)¶
<pb:KR3h0068_WYG_023-55a>¶
王英端肅書奉秉彝侍郎學士先生閣下蔡御史還京¶
嘗草草奉狀申謝并致意閣中内翰諸老而僕之私心¶
猶未能頃刻而忘南行承贈以言與内相曹先生逺餞¶
城東篤於斯文朋友之誼過厚如此况逺别千里不接¶
言論不覿顔色如之何不惓惓於左右也僕居此碌碌¶
庸庸凡百尚賴示敎去年秋及冬此地少雪禱於神臘¶
月初大雪二日今年正月十二十三至十五日連得大¶
雪土壤沃潤宿麥滋長米價不穹人皆和恱此先生所¶
<pb:KR3h0068_WYG_023-55b>¶
喜聞者敢以報及春暄惟起處清㤗恩寵加厚深慰下¶
懐無由參侍專奉此申悃簡率不恭伏冀亮察不具英¶
端肅正月二十日¶
　王時彦幽棲詩帖(行書/紙本)¶
絶好幽棲地沈沈萬木隂高崖宿雨潤古屋暮雲深草¶
色含芳意溪光澄素心偏宜憲府客相對日長吟臨川¶
王英¶
　李時勉¶
<pb:KR3h0068_WYG_023-56a>¶
　李文毅與苗學士詩簡(楷書/紙本)¶
舊歲殘臘承枉顧橋門是夕又至朝房以慰岑寂非愛¶
厚何以至此謾成絶句二首專錄奉呈改敎幸甚學士¶
苖先生友兄¶
雪積空庭未掃除病來自覺故交疎不緣知己情偏厚¶
肯冒寒威到敝廬¶
獨坐髙樓對燭明忽聞窓外馬蹄聲從容款語過深夜¶
别是交遊一段情老友李時勉拜手¶
<pb:KR3h0068_WYG_023-56b>¶
　李祭酒呈都帥詩簡(行書/紙本)¶
承示阻雨佳作奉誦再四辭意兼至深用敬歎荒寂中¶
情思不舒辱愛厚不敢以黙聊用和答專錄奉呈改敎¶
幸甚都帥湯大人閣下¶
將軍志高才且俊好賢樂道多風韻在鎮三年一事無¶
閱武廵兵到鄉郡山城十日雨不收水滿長河泥沒脛¶
黄鸝翅濕未遷喬翠竹叢低自遮徑獨宿村居厭寂寥¶
逺傳剡曲乗高興且將尊酒接歡娱不管長塗有泥濘¶
<pb:KR3h0068_WYG_023-57a>¶
醉來興盡忽復歸鳥啼花落江村暝相望孤城雲不開¶
相思逺水心猶競忽枉雲箋佳句傳驚喜逾時未能定¶
開府清新世已聞杜陵雄傑人難竝我慚潦倒無所為¶
隂雨愁來苦多病直待新晴出送君漫寫離懐繼高詠¶
辱知李時勉拜手¶
　李古廉青山詩帖(楷書/紙本)¶
青山迢逓帶長林山下柴扉野樹隂路轉清溪多暑氣¶
天空凉吹落泉音石牀雨後雲猶濕竹徑人希草自(下/有)¶
<pb:KR3h0068_WYG_023-57b>¶
(隂字/㸃去)深我欲與君同寄傲未知何日解朝簪吉水李時¶
勉¶
　于　謙¶
　于忠肅書落花吟¶
昨日花開樹梢紅今日花落樹頭空花開花落尋常事¶
未必皆因一夜風人生行樂須少年老去看花亦可憐¶
典衣沾酒花前飲醉掃落花鋪地眠風吹花落依芳草¶
翠㸃胭脂顔色好韶光有限蝶空忙歲月無情人自老¶
<pb:KR3h0068_WYG_023-58a>¶
眼看春盡為花愁可惜朱顔變白頭莫遣花飛江上去¶
殘紅易逐水東流¶
　陳敬宗¶
　陳祭酒古婺詩帖(行楷書/紙本)¶
古婺多名山羣峰天際出林宻夕景遲溪静波光溢宛¶
若桃源鄉靈巖可潛跡夀命匪松喬披圖慨今昔安得¶
與子遊䇿杖招隠逸慈溪陳敬宗¶
　徐有貞¶
<pb:KR3h0068_WYG_023-58b>¶
　徐元玉罔極詩帖(行草書/紙本)¶
親有罔極恩子有罔極思思親莫能報徒抱終天悲吾¶
人同所感景廹桑榆時悠悠風木心永言以相詒惟當¶
崇令徳顯揚良可期天全翁¶
　許　彬¶
　許道中朝退詩帖(行書烏絲/闌紙本)¶
昨承學士高先生有朝退邂逅之作捧誦再四感慰益¶
深因兩和其韻發乎情者不能已也謹錄奉學士苖先¶
<pb:KR3h0068_WYG_023-59a>¶
生目入幸幸¶
詩書慶澤紹華簪直道匡時徳量深愛主日邊多啟沃¶
憂民海内少呻吟金蓮照夜論思退紅日移磚劒珮臨¶
最是同年知素履氷壷秋月絶塵侵¶
垂紳端笏正纓簪徳望中朝眷注深推轂肯留青眼顧¶
彈冠竊效白頭吟詩來下里誠難和字出蘭亭未易臨¶
藥籠近聞多異品向陽花木畏寒侵侍生東魯許彬藁¶
呈¶
<pb:KR3h0068_WYG_023-59b>¶
　丘　霽¶
　丘時雍忠烈祠詩帖(行書/紙本)¶
　　復次韻忠烈祠一首錄奉李先生求敎幸勿效司¶
　　馬稱好也呵呵¶
經濟雄才可太平遭逢仁聖也難行共期樞筦還當軸¶
豈料彭城不返旌道啟横渠云有樂名齊魏國恥論兵¶
廟顔忠烈祀(闕/)土瞻拜儀容儼若生守愚子丘霽稿¶
　劉　珏¶
<pb:KR3h0068_WYG_023-60a>¶
　劉廷美寄瀼西詩并柬(行楷書/紙本)¶
　　鄙詩一首用致逺懐錄寄瀼西鄉兄至契閤下希¶
　　笑覽焉¶
塞鴈南飛日書來見故情大夫新拜寵高士舊知名官¶
簡餘閒少心勞太痩生春風阿閣上重聴鳳凰鳴辱友¶
劉珏　粗帽二方一奉閣下一奉盛兄均希笑領珏又¶
拜¶
　張　弼¶
<pb:KR3h0068_WYG_023-60b>¶
　張汝弼栽杏詩簡¶
友弟張弼頓首貳敎用亨先生執事禮闈之火區區幸¶
得無恙不勝幸矣秋間事尚未知何如今日企羨執事¶
之優遊清適猶跨鸞鶴而翔寥廓也何可得哉火後移¶
舘偶賦栽杏一詩敢敦呈左右用發八千里外之一笑¶
詩曰玉河東畔春坊裏借得閒齋寄此身偶見携來山¶
杏好買栽不計客嚢貧孤根元荷乾坤力嫩葉都含雨¶
露春擬醉紅雲香霧底曲江風景一番新¶
<pb:KR3h0068_WYG_023-61a>¶
　外錄¶
　　珊瑚網云右本朝名公詩翰一卷為張汝弼徐禎¶
　　卿聶大年吳原博祝允明陳道復顧麟王履吉陳¶
　　沂王榖祥今只存汝弼一簡尚憶元博句有塵逺¶
　　筆床臨禊帖凉生湘簟理南華也¶
　錢　溥¶
　錢原溥書饒右丞論書帖(行楷書/紙本)¶
　　饒右丞論書贈宋仲溫¶
<pb:KR3h0068_WYG_023-61b>¶
太白流西荒音響一何切蒼精㪚暘谷光彩爛昭晰靈¶
氣垂八荒雲漢自兹抉人文既開張象畫亦區别㝠機¶
不自見直待智者發誰能懐邃初心焉悟皇頡閉門工¶
造車出門即合轍古人有成言得之盡毫髪流形歸自¶
然萬古字不滅将同造化功豈獨在書訣神哉嶽瀆經¶
鍊石補天裂東吳錢溥¶
　張　泰¶
　張亨父㑹稽山水詩帖(楷書烏絲/闌紙本)¶
<pb:KR3h0068_WYG_023-62a>¶
　　塗山¶
朝散塗山世屢移越中濠上盡堪疑奠山平土神功逺¶
九域何妨遍禹祠¶
　　鑑湖¶
萬壑千巖一鑑中酒船摇蕩藕花風清歌落日思狂客¶
可得風流萬古同¶
　　葛仙井¶
碧樹寒巖與世辭丹功惟有冷泉知一般天地飛升去¶
<pb:KR3h0068_WYG_023-62b>¶
何處仙山日月遲¶
　　望海亭¶
一掬蒼波斂衆川雨晴時墮赤䦨前滿亭凉思誰禁得¶
倚杖來吟秋水篇¶
　　梅山寺¶
高寺多風易落花漫憐空界足烟霞數村荒樹山鐘外¶
不辨逍遥隠吏家¶
　　西陵渡¶
<pb:KR3h0068_WYG_023-63a>¶
津口無風波不興棹郎將艇勸郎登山明水秀不歸去¶
日暮秋濤子細乗¶
　　若耶溪¶
南風雨過若耶深蓮女菱歌亂别心後夜繁霜凋綠盖¶
洞房歸去理秋砧¶
　　飛來峰¶
聞道飛來一夕間瑯琊秀色月中看何年肯補鼇峰闕¶
絶頂安身待羽翰¶
<pb:KR3h0068_WYG_023-63b>¶
　　曹娥江¶
一江秋水澹無情一𦵏曹娥便有名抵死不忘忠孝理¶
有靈須婐屈先生¶
　　小蓬萊¶
區中不見巨鼇來陸海天成紫翠堆秦帝望仙仙更逺¶
兹山真是小蓬萊¶
　　禹穴¶
巖洞㝠㝠一穴虛禹咨山鬼䕶藏書皇靈肯念民多事¶
<pb:KR3h0068_WYG_023-64a>¶
煥啟𤣥文示古初¶
　　蘭亭¶
内史風流頗放形半酣隨筆序蘭亭為誰一唱三興感¶
樂極悲來萬古情¶
　　彭山¶
樂生誰不慕彭籛可是商時好古賢遲死不曾聞大道¶
山中鹿豕亦長年¶
　　三山¶
<pb:KR3h0068_WYG_023-64b>¶
俯仰乾坤一嘯吟舊遊囘首幾浮沈三山浪比三鼇島¶
誰見仙人戲碧岑¶
　　降仙臺¶
宛委山顛古石臺苗龍去後少仙才月明昨夜聞清唳¶
白石先生化鶴囘婁江張㤗¶
　趙　輔¶
　趙良佐與都堂札(行書/紙本)¶
昨蒙盛饌㑹病軀早食未湌故不能禁此醇酎而先歸¶
<pb:KR3h0068_WYG_023-65a>¶
也負罪負罪正鬱鬱間忽得白全等㨗報於信宜又擒¶
斬賊徒數多且得首賊馮公雷等其馮公雷之名聞之¶
甚熟今已獲之况又風雨時若兩廣太平氣象不卜可¶
知矣此皆麾下運謀决勝徳孚天心致削平如是之速¶
而雨暘如是調順乎其陞與賞豈可吝惜而茅岡土兵¶
為之最者何則况茅岡與之他處遲囘一月之久又且¶
功勞倍多而覃仲椿二人當陞其他土兵亦當給賞全¶
望麾下力立主之庶勞逸遲速皆適均也其餘仍有許¶
<pb:KR3h0068_WYG_023-65b>¶
多事件需明蚤面禀議也允則便作稿㑹陞歸心急箭¶
之速人情之常耳恕瑣瑣輔頓首都堂韓尊兄鈞座¶
　侯方¶
　侯東樵孤松詩帖(草書/紙本)¶
孤松隙處漏寒雲𢎞景山中自有春老鶴踏殘枝上月¶
白衣不受世間塵碧隂落落垂書榻金粉飄飄襲醉身¶
劚得茯苓和石煮始知天地有閒人東樵侯方¶
　書畫彚考卷二十三¶
