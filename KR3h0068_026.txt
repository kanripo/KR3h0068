# -*- mode: mandoku-view; -*-
#+TITLE: 式古堂書畫彙考
#+DATE: 2015-08-24 23:16:25.843169
#+PROPERTY: ID KR3h0068
#+PROPERTY: BASEEDITION WYG    
#+PROPERTY: JUAN 卷二十六
<pb:KR3h0068_WYG_026-1a>¶
欽定四庫全書¶
　書畵彚考卷二十六¶
　　　　　　　　　　刑部左侍郎卞永譽撰¶
　書二十六¶
明¶
　王　寵¶
　王履吉祝吳遯菴詩(舊標題賦得撫/孤松而盤桓)¶
憶昨玉山陽恭陪錦袍宴明公降顔色腐儒畧疎賤樓¶
<pb:KR3h0068_WYG_026-1b>¶
&KR0742;雲端峰花滿川際甸逶迤匝金巵徙倚𫝊銀箭歸来¶
卧&KR0363;蒿斗柄忽三轉惟公傑魁人嶷立端華弁深山鉅¶
谷間龍虎騰雄變天開棟柱姿捫腹藏組練雪峰阻岷¶
蜀濁河繞徐汴腰懸朱雀符手弄白羽扇赤心日月傍¶
青草郊原徧未拜黄覇徵俄擁疏公餞焚魚飽天和解¶
帶酣清燕廓落得翺翔與時而舒卷烟霞散玉質瀟洒¶
江湖面千載永游遨松喬何足羡正徳丁丑八月朔旦¶
爲大參遯菴吳公七十有五誕辰敢獻短章揄揚厥美¶
<pb:KR3h0068_WYG_026-2a>¶
晩生王寵謹書¶
　王履吉還山詩(行草/書)¶
久欲歸西山囂喧漫鞅掌當陽麗江皋菰鴈獨欣賞巖¶
餘白雲停水接紅霞上地軸隠墳彝天池匯泱&KR1071;鮫人¶
鼓安流𤣥牝遺清響秀色溢層巒虛光涵萬象川原信¶
沃膴景物初駘蕩覽化自靡窮遵性非外奬彼美丘園¶
賁眷言興我想¶
恭承休明日九軸今一家進則綰龜玉退則蟄龍蛇吾¶
<pb:KR3h0068_WYG_026-2b>¶
道久不虧安用事咄嗟山川日閒曠土風頗清嘉躧歩¶
陵孤峴流目翫歸霞鳴嚶藹以豫陽林荑漸花風光枝¶
上汛日采水中華感物眷彌結悟空理已遐永言徹元¶
寂聊以遣紛拏¶
環洲信&KR0785;瓏灌莾何葱蒨中有方丈室聊以酬清燕對¶
嶺屯白雲旁林繞碧栫時聞樵採音日覽湖山變緑蟻¶
忺獨持道書慵不卷𤣥言謝丹轂散髮却瓊弁頗懐康¶
樂憂幸乏子牟戀寄言賞心人嵗晩同茲眷　己丑上¶
<pb:KR3h0068_WYG_026-3a>¶
巳日雅宜山人王寵書於石湖禪院¶
　王雅宜題詠詩蹟¶
秋水百川灌雲帆楚翼飛大江離地紀旭日對天扉表裏¶
黄圖壯東南紫葢非英雄徂落盡霄漢仰垂衣右渡江¶
瓜歩臨江出鍾山不論雲風蘆吹淅瀝沙鳥拂氤氳北¶
控淮徐阻南瞻斗極分輕帆移過穏把酒玩峯文　右¶
𤓰歩山¶
玉壘疑連漢牙旗認插雲樓船横海出斧鉞自天分紫¶
<pb:KR3h0068_WYG_026-3b>¶
翠中原氣山河大地文我皇開日月萬古淨妖氛　右¶
石頭城¶
昔誦北山文今棲鍾阜雲秋林時夜嘯天樂忽空聞弟¶
子胡麻薦頭佗罽席分那知江海客不亂衲衣羣　右¶
鷄鳴寺¶
萬木黯成雨千崖殊欲秋魚龍成水戯巖壁亂雲流&KR0363;累¶
栖窮士天心共海鷗侯生居與汝吾道付滄洲　右山居¶
山中有流水借問不知名暎地為天色飛空作雨聲轉¶
<pb:KR3h0068_WYG_026-4a>¶
来深澗滿流出小池平恬淡無人見年年長自清　右¶
咏泉王寵¶
　王履吉題畵諸蹟¶
過雨山堂蒸翠雲四簷藤竹鳥聲聞青天不動峰文坼¶
錦石相鮮磵道分流水桃花真隔世草衣木食自為羣¶
籠鵝寫帖闗幽興却憶風流晉右軍¶
僧到清齋禮佛客来豪飲譚天但得閒消長日何須¶
苦計千年¶
<pb:KR3h0068_WYG_026-4b>¶
生平最耽懶漫病後休苦支持或素或葷度日不巾不¶
櫛隨時¶
有客别離許久緘題相訊如何落得北忩髙臥起来醉¶
茗狂歌¶
夢裏却忘家累病中始信身閒得句微吟抱膝有時枯¶
坐閉闗¶
客自豫章逺過使從燕市初来為語禮文寛放應憐書¶
劄懶裁¶
<pb:KR3h0068_WYG_026-5a>¶
我愛僧家不二僧還讓我羲皇勘破應無妄想知足便¶
是良方¶
掃逕貪看松竹攀繒喜得魚蝦恐説牀頭甕倒不覺林¶
間日斜¶
楊栁村邊小艇荷花池上清樽已遇田夫野叟何来公¶
子王孫¶
逺岸疎林斜日外春風碧水草堂前匡廬突兀開屏障¶
坐看銀河一道懸¶
<pb:KR3h0068_WYG_026-5b>¶
石湖春色逐人来試問東林老萬回何處梅花承雪吐¶
誰家栁色弄烟開¶
夾岸青山掛玉壺桃花流水入虛無何時天上偕微禄¶
㑹向君王乞鏡湖　王寵¶
　王雅宜石湖八絶句(楷/書)¶
石湖春色太可憐却似美人明鏡前錦甸平鋪鴨緑水¶
白雲飛動蔚藍天¶
星橋北挂瀉春流映出黄山水面浮霞石天青飛練鵲¶
<pb:KR3h0068_WYG_026-6a>¶
桃花氣暖醉輕鷗¶
春山面面翠屏開盡繞吳王百尺䑓一代霸圖憐燼滅¶
五湖流水恨東迴¶
三月莫春春服成含風疊雪越羅輕生憎乳燕撩春色¶
轉遣飛花蕩酒情¶
越来溪上栁千絲畵鼓游船晩更移一曲紫雲歌粤女¶
雙鬟白雪舞吳兒¶
數松磊落千尺強恰如天際羣龍翔吟風嘯雨中琴瑟¶
<pb:KR3h0068_WYG_026-6b>¶
大澤深山藏棟梁¶
古木朱藤疎著花淡雲斜日静江沙黄金䑓上無推轂¶
白石山中有歳華¶
登山臨水春將歸獨樹桃花猶未飛玩世繁華真倐忽¶
後時顔色轉霏微　王寵¶
　王履吉書枚乗七發卷(草書烏絲闌藏經紙十一幅/長七尺許每幅俱有辛夷館)¶
　　(印原文/不録)¶
(款書/)丁亥夏五與(闕二/字)昆仲同寓石湖精舍山窓燕坐¶
<pb:KR3h0068_WYG_026-7a>¶
爲寫此卷雅宜子王寵識¶
　外録¶
　　書畵舫云城南陸氏藏王履吉草書枚乗七發倣¶
　　十七帖又一好事家収文徵仲小楷古本水滸傳¶
　　全部法歐陽詢未及見之¶
　王履吉書離騷并太史公贊卷(草書藏經紙九接高/一尺長二丈經文不)¶
　　(録卷内項氏/印不具録)¶
　　　　　　　　　　　　　　　　璇(項氏編號/卷尾再見)¶
<pb:KR3h0068_WYG_026-7b>¶
屈平疾王聽之不聰也讒諂之蔽明也邪曲之害公也¶
方正之不容也故憂愁幽思而作離騷離騷者猶離憂¶
也國風好色而不淫小雅怨誹而不亂若離騷者可謂¶
兼之矣其志潔故其稱物芳其行亷故死而不容自疎¶
濯淖汙泥之中蟬脱於濁穢以浮游塵埃之外不獲世¶
之滋垢皭然泥而不滓者也推此志也雖與日月爭光¶
可也　丙戌秋七月廿一日雅宜山人王寵書¶
　　明嘉靖乙卯歳月正元日古檇李墨林山人項元¶
<pb:KR3h0068_WYG_026-8a>¶
　　汴拜觀于博雅堂中時梅芳蘭吐甚有興趣(行/書)¶
　　吳門王雅宜行草書楚屈平離騷檇李項墨林山¶
　　人家藏幽賞求書銀十五兩明嘉靖卅二年二月¶
　　得於池灣沈氏時加五兩共廿兩¶
　王雅宜千文(楷書烏絲/闌紙本)¶
　　千字文(原文/不録)¶
(款書/)嘉靖壬辰夏日雅宜山人王寵書于石湖别業¶
　王履吉與五嶽札(行草書紙本内/項氏印不録)¶
<pb:KR3h0068_WYG_026-8b>¶
　　　　　　　　　　　　　　十一(𨽻書項氏編/號帖尾再見)¶
僕聞溧水無轎可顧今日發舟已江行矣專此奉約幸¶
早命駕侍弟王寵頓首五嶽尊先生執事¶
　王履吉與子重札(行草書/紙本)¶
石湖風景頗佳蘆荻漁舠㸃綴秋色足下何不拉徵仲¶
丈過我况菱角雞頭可供也一咲王寵頓首拜子重社¶
兄¶
　王雅宜嚮者札(草書藍/箋本)¶
<pb:KR3h0068_WYG_026-9a>¶
嚮者𤣥墓之行知減等官至不曽来相約山水佳勝處¶
每恨吾弟不同遊也尊事竟何如承逺惠多品甚荷多¶
謝令祖隠君山中風景殊佳幾時能至耶懸冀懸冀寵¶
頓首¶
　雅宜山人即刻渡江札(草書/紙本)¶
即刻渡江嚢空痴重故不能如命耳柰何奈何此復寵¶
頓首¶
　王履吉詩帖(草書/紙本)¶
<pb:KR3h0068_WYG_026-9b>¶
　　錫山舟中對月¶
春水無邊濶揚帆月窟逰烟花迷四顧盃酒謔中流川¶
勢分襟帶檣標犯斗牛平生搖蕩興長嘯下滄洲¶
　　鄭博士官舍夜集¶
久别情何限相逄各惘然夜堂人影寂春夢燭花燃縱¶
飲杯無算重臨月正圓百年萍梗迹江海蹔牽連¶
　　白氏園燕集¶
金谷王孫燕名園選日開地藏南國岨花借上林栽峰¶
<pb:KR3h0068_WYG_026-10a>¶
勢三台象賔逰四海来玉杯淹坐久深媿鄴中才¶
　　晉陵夜泊懐鄭博士¶
入舟渾不樂追憶轉蒼凉帆帶春鷗没江連夜雨長百¶
年雙旅髩一日九迴腸馮藉闗門水西傳淚幾行¶
　　惠山酌泉作¶
鼎食非吾事泠泠冰雪腸煑茶師自得折屐興偏長花¶
氣熏泉竇山形拱石堂江湖自有樂高詠和滄浪王寵¶
書似東橋先生教正¶
<pb:KR3h0068_WYG_026-10b>¶
　王雅宜書楞伽弔古詩帖(草書/紙本)¶
　　楞伽弔古詩四章¶
　　郊臺¶
長嘯登髙臺穹然半空倚夫差昔郊天傳聞於此地當¶
時英雄心北望眈虎視正朔尚周官孟冬日初至金輿¶
戾行宫龍旌托千騎維王御大裘珮玉垂赤屣瓚采將¶
奉間翼翼禮則僃嘗聞古人言斯固萬乗事天王在洛¶
邑子國何禋祀彼蒼豈福諂驕縱帝之棄寜知㑹稽山¶
<pb:KR3h0068_WYG_026-11a>¶
劍㦸已堪試觀此亡國君千秋可銘識¶
　　吳王井¶
西施自矜色曽照當年井至今碧桃花尚落嬌娥影我¶
来得蹔窺千春一交頸願爲雙鴛鴦白首相與永佳人¶
難再得此樂何由騁長歌激悲風落葉銀牀冷安得青¶
銅瓶繫之千尺綆或有鳯皇釵沈淪拭光景¶
　　越来溪¶
五湖何漫漫緑水從空来經過百花洲却繞姑蘇臺吳¶
<pb:KR3h0068_WYG_026-11b>¶
王全盛時日夕此&KR1335;杯玉簫天上落錦汎鏡中開云是¶
子夜歌曲度清且哀一朝越兵入千里如奔雷旌旗繞¶
碧山滿目飛塵埃朝爲黄金闕暮作青草莱千古霸圗¶
盡英雄安在哉不見東逝流幾時得西回秋風吹我衣¶
但可傾金罍興亡互起伏此理誰能推¶
　　御書亭¶
范公江表英功成拂衣起飄然五湖舟再見鴟夷子蛟¶
龍有遺迹千春照緑水當時君臣間相得乃如此中原¶
<pb:KR3h0068_WYG_026-12a>¶
尚虎鬭黄鵲遽逺徙將非矰繳繁小人之所使有才不¶
能用自貽多壘耻(闕/)馬飲河津黄屋雨金矢惻愴范公¶
靈此心安得死　呈東橋先生王寵頓首¶
　王履吉書薊丘覽古并酬暉上人詩帖(草書/紙本)¶
　　薊丘覽古¶
　　軒轅臺¶
北登薊丘望求古軒轅臺應龍已不見牧馬生黄埃¶
尚想廣成子遺跡白雲隈¶
<pb:KR3h0068_WYG_026-12b>¶
　　燕昭王¶
南登碣石館遙望黄金臺丘陵盡喬木昭王安(下有用/字㸃去)¶
在哉霸圖悵已矣驅馬復歸来¶
　　樂生¶
王道已淪昧戰國競貪兵樂生何感激仗義下齊城雄¶
圗竟中失遺歎寄阿衡¶
　　燕太子¶
秦王日無道太子怨亦深一聞田光義匕首贈千金其¶
<pb:KR3h0068_WYG_026-13a>¶
事雖不立千載爲傷心¶
　　田光先生¶
自古皆有死狥義良獨稀奈何燕太子尚使田光疑伏¶
劍殊已矣感我涕沾衣¶
　　鄒子¶
大運淪三代天人罕有窺鄒子何寥廓謾説九瀛垂興¶
亡已千載今也則無推¶
　　郭隗¶
<pb:KR3h0068_WYG_026-13b>¶
逄時獨爲貴歴代非無才隗君亦何幸遂起黄金臺¶
　　酬暉上人秋夜山亭有贈¶
皎皎白林秋微微翠山静禪居感物變獨坐開軒屏風¶
泉夜聲絶月露霄光冷多謝忘懐人塵憂未能整戊子¶
二月望日夜坐石湖山房寫此雅宜子王寵¶
　李夢陽¶
　李獻吉春日東莊帖(草書/絹本)¶
　　春日宴豫齊王孫之第¶
<pb:KR3h0068_WYG_026-14a>¶
紫宫華宴敞春風宻樹初花日映紅向暮酒闌香不斷¶
始知春在綺羅中¶
迴廓曲樹稱春游酒緑花紅白玉甌借取游絲繫西日¶
晩風吾上海棠樓¶
　　東莊送杭太卿兼呈其兄澤西年友¶
冬郊日白無風沙羣飲送客游瑯琊到時定生韋澗草¶
有誰同醉歐亭花我今五十半潦倒君日高貴元才華¶
至鄉爲問澤西子老吟何處多煙霞嘉靖四年十一月¶
<pb:KR3h0068_WYG_026-14b>¶
也空同山人¶
　張　潮¶
　張玉谿方塘翁帖(行書藍絲䦨/雲邊紙本)¶
方塘翁便人齎賜執事疏草謬及不才何徳以承之况¶
賢俊滿朝日侍寵光何有於山林疎拙孤逺一鄙人哉¶
恐負知愛亦不敢不自守爲知已辱也嵗時强半在山¶
入秋稼穫妻孥得飽饘粥明公之惠亦厚矣又何敢有¶
他冀便中草草裁謝不能顓人亮原幸甚不具七月十¶
<pb:KR3h0068_WYG_026-15a>¶
日潮再拜¶
　夏　言¶
　夏桂洲五言絶句帖(行書灑/金紙本)¶
蕭蕭溪上竹湜湜溪中水何處訪幽人只在溪雲裏¶
曽渉清溪曲林深路轉迷幾時還載酒看竹到溪西¶
桂洲夏言¶
　方　鳯¶
　方時鳴北固山詩柬(行草書/紙本)¶
<pb:KR3h0068_WYG_026-15b>¶
久以多事逺(闕/)　承候杖屨此中抱歉登潤州北固山¶
甘露寺得詩二首呈上請教且以致殷勤云¶
南歸多覽眺北固始經行殿古丹青剝巖深草樹平佛¶
香幽自散塔火晝還明共有紛華念無人此繫情¶
獨上平臺立飄然眼界寛金焦雙砥柱江海一杯盤撫¶
景容孤嘯披圖縱大觀歸輿山月上詩骨不勝寒晩生¶
方鳯頓首秋汀老先生尊丈　日来秋暑肆酷貴體萬¶
萬調䕶以全百年之算至願至願¶
<pb:KR3h0068_WYG_026-16a>¶
　顧可久¶
　顧與新度辰海謠二詩帖(行草書/紙本)¶
　　十月廿日度辰作¶
繄茲孟冬日昧爽曰余降修期若恒度歴年嘆漸崇少¶
壯忝通藉老大植等功乃者南海堠三載更已終履危¶
過折阪飄跡類飛蓬豈伊生有役寜云道斯窮聖澤本¶
汪濊游泳咸從容片言華衮服一朝右鼓鐘疲薾自偃¶
蹇嘉㑹曷茍逄迨今歳將莫揔轡旋我躬　右近作呈¶
<pb:KR3h0068_WYG_026-16b>¶
　　海謠四章再呈司成瑞泉老先生發笑¶
誰謂海險可以乗桴(叶/)誰謂溝小可以覆舟彼人之恚¶
兮將執天子之吏兮¶
誰謂海險波則突之誰謂溝小風則汨之彼人之拒兮將¶
拒天子之命兮¶
誰謂海險曽不撓濟誰謂溝小曽不容治珠崖之捐兮¶
疇昔然兮¶
誰謂海阻天罔弗知誰謂溝逺民罔可欺謂予不恤兮¶
<pb:KR3h0068_WYG_026-17a>¶
有如皦日兮　侍生顧可久頓首拜稿四月十二日寓¶
南雄勒具¶
　顧與新謁張公詞詩帖(行草書/紙本)¶
　　出大庾嶺謁張公祠下作¶
驅車出粤闗今日是生還巨海尚容易一溝何阻艱蝮¶
蛇沮澤逺雲樹洞林閒来謁公祠下増生烈士顔右拙¶
稿敬録呈　泉吾老先生契史求逺敎侍生顧可久頓¶
首四月廿二日寓南浦具¶
<pb:KR3h0068_WYG_026-17b>¶
　都　穆¶
　都𤣥敬與存禮札(行草書/紙本)¶
使節道蘇偶以逺出不得一靣殊爲怏怏所云石鼓文¶
等因與李後主墨竹及他碑帖等物同典其銀頗多一¶
時不能取贖明年夏間欲將鼓文翻刻搨以傳世此亦¶
存禮之志也武氏祠堂畵像僕有其(闕/)字刻已及之但¶
急欲秘藏者録本一挍對耳鴈塔題名乃金薤中不可¶
少者如欲留原本乞次第其歲月名氏急録寄示幸甚¶
<pb:KR3h0068_WYG_026-18a>¶
幸甚漢度尚魏夫子廟二碑及金薤一冊奉將逺意苦¶
寒惟以道自愛蜡月廿三日穆拜手存禮吏部大人老¶
弟侍右　施子中収碑銀四兩餘二兩納去彼云碑不¶
用原價可索也燈下目昏作字潦草恕之　餘素¶
　南濠居士宿天王禪院詩帖(行草/書)¶
　　宿天王禪院贈西洲講主南濠居士¶
檻秋山(原蹟山字勾/在檻字上)光落經卷土岡高竹晩増幽煑茶¶
燒笋能延客欲去因君復少留¶
<pb:KR3h0068_WYG_026-18b>¶
　張　衮¶
　張補之與宫翰帖(行書灑/金紙本)¶
侍生張衮頓首頓首宫翰與槐老先生鄉望秋中東坦¶
至乃承教劄雅念惓惓何以堪之感感戢戢伏讀尊翁¶
遺稿琅琅大雅之音實東吳第一名家惜衮小子未之¶
及見也東橋公誌銘足以發揚其傳必矣南畿典試滿¶
擬便歸故里得接言咲何以獨辭此勞有懐欲吐惟空¶
馳想而已飄泊賤資白髪種種迴思昨事真如夢中不¶
<pb:KR3h0068_WYG_026-19a>¶
盡不盡　石城先生㑹間乞呼賤名上覆十月七日衮¶
再拜　餘素¶
　楊廷和¶
　楊介夫長小兒札(行書/紙本)¶
長小兒因食後冐風停滯未消復食生冷過多昨日及¶
今日作瀉前後連共四五次乞斟酌賜煎劑一服或丸¶
劑一二服區區馬舍弟騎出不及躬造不罪不罪廷和¶
再拜陳大人先生國手　藥金一錢保安丸亦乞一二¶
<pb:KR3h0068_WYG_026-19b>¶
丸¶
　楊　慎¶
　楊用修太史詞草¶
弓鞋一掬凌波迴冉冉盈盈羞顧影擎茶歩緩乳花凝¶
鬭草歸遲苔露冷　雪皺雲鬆倩郎整羅帳燈昏蓮瓣¶
暝掌中無力搦瓊枝渴思半消殘酒醒　右題情木蘭¶
花升菴楊慎¶
　楊升菴禹碑歌卷(行書紙本高一/尺長一丈三尺)¶
<pb:KR3h0068_WYG_026-20a>¶
　　禹碑歌¶
序曰慎少好古文篆籀求遺刻逸跡罔不徧嘗讀劉禹¶
錫寄吕衡州化光詩云傳聞祝融峰上有神禹銘古石¶
琅玕姿祕文龍虎形以爲碑刻莫古於此然劉實未之¶
目見葢意之耳又讀韓退之岣嶁山詩云岣嶁山尖神¶
禹碑字青石赤形模竒科斗拳身薤倒披鸞漂鳯泊挐¶
虎螭事嚴跡閟鬼莫窺道人獨上偶見之我来咨嗟涕¶
漣洏千搜萬索何處有森森緑樹猿猱悲據其詩語¶
<pb:KR3h0068_WYG_026-20b>¶
雖至其地亦未獲一見也宋朱晦翁與南軒二公遊南¶
岳搜竒訪異形於詩文未有一言及於禹刻者使其見¶
之豈應遺之其後朱子注韓文遂謂衡山實無此碑予¶
以茲益以爲剝泐無跡徒致畵餅之惋耳吾友碧泉張¶
子自楚憲拜表過家相晤執手謂予曰吾新得神禹碑¶
刻子豈願見之乎出墨本巨軸則整然無刓起而展之¶
笑與抃㑹其字方廣幾八寸其文云承帝曰嗟翼輔佐¶
卿水處與登鳥獸之門參身洪流而明發爾興久旅忘¶
<pb:KR3h0068_WYG_026-21a>¶
家宿嶽麓庭智營形折心罔不辰往求平定華岳泰衡¶
鬱塞昬徙南瀆衍亨衣制食備萬國其寜竄舞永奔字¶
畫既竒文辭又古然好古如韓劉兩公不獲一見而歐¶
陽永叔作集古録趙明誠著金石録鄭漁仲編金石考¶
(原蹟考字/㸃去改畧)夏英公稡古篆韻未得収録以篆學專門如¶
楊桓張有周伯温趙古則并其名未之省識予也生三¶
千餘年之後得見諸公所未見以&KR1043;耳瑰目亦厚幸矣¶
哉乃知古人竒書石刻咸以爲亡者未必亡而好古之¶
<pb:KR3h0068_WYG_026-21b>¶
士不必以晩生於世爲恨也已往年在京得石鼓文完¶
本今又得茲碑斯文在天地間真有神鬼靈怪呵䕶保¶
持之而顯晦亦自有時非人力歟賞歎之餘作禹碑歌¶
一首雖不腆之辭不足望韓蘇二公之石鼓歌萬一然¶
極是刻之仰止盡此碑之顯晦非予其誰宜爲者且禹¶
功倍蓰乎宣王而禹篆又超絶乎史籀附驥假龍於千¶
古騰價爭光於二公實倩茲乎神禹碑在岣嶁尖祝融¶
之峰淩朱炎龍畫傍分結構古螺書匾刻戈鋒銛萬八¶
<pb:KR3h0068_WYG_026-22a>¶
千丈不可上仙扃鬼閉幽以潛昌黎南遷曽一過紛披¶
芙蓉褰水簾天柱夜瞰星辰下雲堂朝見陽煇暹追尋¶
夏載赤石峻封埋古刻蒼苔黏拳蝌倒薤形已近鸞漂¶
鳯泊辭何纎墨本流傳世應罕青字名状人空瞻永叔¶
明誠兩好事集古金石窮該兼胡爲至寳反棄置捃摭¶
磨蟻捐烏蟾又聞朱張遊岳麓霽雪天風彯裾&KR2233;搜靈¶
索祕跡欲徧舂倡撞和詩無厭七日﨑嶇如有覿一字¶
不道那容謙非闗屐齒阻險絶定是藤葛迷窺覘好古¶
<pb:KR3h0068_WYG_026-22b>¶
予生恨太晩拜嘉君貺情深忺老眼増明若發覆尺喙¶
禁齘如交箝華岳泰衡僅剖析鬱塞昏徙尤森嚴七十¶
七字挐螭虎三千餘歲樷蛇蚺文章顯晦由真宰風雷¶
呵䕶從黔嬴(原蹟嬴/黔乙轉)君不見周王石鼓半已泐秦家詛¶
楚全皆殱此碑雖存豈易得祗恐羽化難留淹欲摹拓¶
本鎸巖壁竊號小岣分别&KR0542;著書重訂金石考裝帖新¶
耀瓊英籖煙華輕翰蟬翄搨煩君再寄西飛鶼¶
　　跋禹碑¶
<pb:KR3h0068_WYG_026-23a>¶
晉志云禹受緑字墨藪云禹作鍾鼎書尚書緯云元龜¶
負文列於背神禹第之成九類任昉述異記云崆峒山¶
有禹碣今淳化閣帖卷首有禹書十二字嗚呼禹功非¶
惟萬世永頼其制作亦文字之祖乎¶
　　再跋禹碑¶
劉禹鍚韓退之體狀禹篆之形曰琅玕龍虎曰拳科倒¶
薤曰鸞漂鳯泊皆未經目而徒想像之辭如唐人評右¶
軍字獨鶴遊天羣鴻戲海之語泛而不切誇而無實予¶
<pb:KR3h0068_WYG_026-23b>¶
獨愛唐崔融云於鑠大禹顯允天徳龍畫傍分螺書匾¶
刻非親見此碑深曉篆窟不能爲此言所謂匾刻尤得¶
其神南唐徐楚金謂篆書以螺匾爲難即螺書之遺法¶
也非久於墨池筆塜間者亦不能賞予此鑒耳¶
　　三跋禹碑¶
禹碑釋文第十六句舊讀作南暴昌言予疑文義不貫¶
字形亦不類思之不得是夕夢見魚首黄衣人指謂予¶
曰此南瀆衍亨四字也寤而觀之形義兩協其所謂思¶
<pb:KR3h0068_WYG_026-24a>¶
之不通鬼神通之耶博南山人楊慎¶
　楊用修石馬泉亭詩帖(行書灑/金紙本)¶
　　九月廿六日始㑹於石馬泉亭二首¶
勝地荒蕪久華亭結構新清泉分馬頰白石動魚鱗玉¶
瀉琴中韻花搖鏡裏春還將濯纓意擬問釣璜人¶
蒼靄環城下紅雲指海東登薠臨逺水搖蕙感回風歸¶
望微茫外生涯爛醉中故園千萬里秋色可能同升菴¶
楊慎¶
<pb:KR3h0068_WYG_026-24b>¶
　楊升菴客途崇聖寺二詩帖(行草書洒/金紙本)¶
　　奉次九日客途韻一首¶
兩年九日客中行泛宅浮家水上萍鴻鴈未傳滇海信¶
茱萸偏動蜀山情空庭露白羣鴉散古木霜黄獨鶴驚¶
樽酒相思搖落地江湖不隔夢歸程¶
　　崇聖寺¶
塵劫非人境烟霞是佛都山開銀色界海涌玉浮圖追¶
蠡形猶壯伽藍跡已蕪經凾飄粉蠧畫壁剝天吳零雨¶
<pb:KR3h0068_WYG_026-25a>¶
頽垣草驚颷廢井梧禪心同夜寂旅望對秋孤逺目窮¶
千里狂歌倒百壺凭闌意無極感此歲云徂升菴楊慎¶
稿上時川先生詞伯改教¶
　蔡　羽¶
　蔡林屋詩翰¶
老去倦茅屋五日頭不沐侵晨東家子邀我看新竹東¶
風吹梅落忽見燒痕緑上山雲推人下山泉湧足蒼鼠¶
剝古栗白羊竄深谷丹竈雖生苔紫巗尚堪宿𣺌哉人¶
<pb:KR3h0068_WYG_026-25b>¶
間世千載見遺躅當時僧不知今日吏催促但恐有高¶
節無處著松菊七十二㸃青對酒聊一掬　右春日到¶
鹿飲泉賦此書似尚之林屋蔡羽¶
人龍未逄時林臥觀元化抗館碧山隈伏檻滄浪瀉連¶
巖象雲壑嵌空紛石架明霞麗壁璫濺瀑飜甍瓦其隂¶
負縹緲其陽展銷夏山川恣凝緑乾坤莽高下端居慰¶
營魂散帙豐逸暇觚管閒時操觴酌巡筵䢝我躬自忘¶
疲樂客窮元夜時哉秉燭歡合坐同所藉　右元秀樓¶
<pb:KR3h0068_WYG_026-26a>¶
與諸友宴集蔡羽書¶
短景仍多濕殘年畏客歸白雲溪上冷紅樹雪中稀久¶
住應難别重逄寒蹔違憑人問林屋烟霧滿征衣　徳¶
宇與余兩年往還頗宻忽欲解館歸越不能爲情話别¶
之次賦此正徳丁丑閏臘日林屋蔡羽¶
盈盈金屋舊時紈自小題名喚合歡照夜巧憑螢㸃綴¶
賽秋還與月團圞昭陽愛絶遮羞怯長信宫深滴淚寒¶
抛棄從人承素在桃花殘影自堪看　右題紈扇蔡羽¶
<pb:KR3h0068_WYG_026-26b>¶
　陸　深¶
　陸子淵白鴈詩卷(行書紙本高/一尺長二丈)¶
比日邑中文士並賦白鴈之詩鴈介禽也天序而一節¶
予感焉因有斯作一以寄東石一以寄鶴津¶
秋傳孤鴈過瀟湘人在南樓望故鄉顔色總疑新變態¶
羽毛錯認舊隨行關山雪後雲無影禾黍風前夜有霜¶
贏得光輝照塵世久從靈沼近文王　一首感始遇也¶
粉烟和月下三湘呌斷天涯雲水鄉豈爲蒼蠅衣盡化¶
<pb:KR3h0068_WYG_026-27a>¶
徒懐白璧夜分行北書不到勞清夢南地初寒帶蚤霜¶
飛近巫山甘白首肯隨行雨賦襄王　二首背時好也¶
澄波照影度衡湘迴鴈峰高近帝鄉星陣望窮雲半沒¶
雪翎風急字斜行萱花深處驚逄火木葉催時䕶曉霜¶
南去北来秋色裏大開三面憶先王　三首樂寛大也¶
白鴈是唐世相所蓄諸作祗鴈耳再爲之和用僃斯義¶
一爲冰姿歲浣湘不煩尺素寄江鄉愛鵝池畔聊同浴¶
放鶴亭前不作行老去西風閑落日啼来午夜報清霜¶
<pb:KR3h0068_WYG_026-27b>¶
主人恩重終堪戀燕子猶知舊謝王　四首懐故主也¶
哀怨何須更弔湘翻翻來自白雲鄉新籠鸚鵡堪同伴舊¶
日鴐鵞不共行半畆水痕供睡月滿身凉意襯啼霜憑¶
將縞素明心事不作禽荒有聖王　五首美聖徳也¶
絶雲緣影墮清湘足有音書出異鄉可是歲深能變色¶
祗緣形化遂離行階除印跡偏宜雪毛羽生寒本耐霜¶
記得上林棲宿處却因彤矢識君王　六首識榮遇也¶
来從星漢下瀟湘妝㸃楓林入醉鄉錦字傳情通萬里¶
<pb:KR3h0068_WYG_026-28a>¶
銀箏移柱送斜行溶溶月色憐孤影𣺌𣺌歸心滯晚霜¶
堪咲揚雄頭盡白重將羽獵責君王　七首悔末技也¶
秋深池館拗江鄉白鴈馴来即故湘留取碧波頻照影¶
蹔辭雲路舊排行風光最好連宵雨月色渾疑滿地霜¶
敢向劬勞怨憔悴且將詩句頌宣王　八首頌中興也¶
今世詩人之敏捷者予嘗以談子東石爲第一海内能¶
與之敵惟棠陵方子竊比爲二難然以予之鈍而二公¶
輒不予鄙也予每行歸東石得與周旋出游時與棠陵¶
<pb:KR3h0068_WYG_026-28b>¶
追逐于班行之末甚樂也今歲復知有鶴津談子者葢¶
不徒以敏捷爲事而尤以古雅爲工駸駸乎詩人之閫¶
奥矣顧予方以是竒鶴津誠有口之不置手之不釋者¶
矣恨予老去恐無以起鶴津暇日漫書此復寄鶴津俾¶
世知鶴津與棠陵東石亦足以稱三絶云嘉靖丁亥九¶
月之吉儼山人陸深子淵父試東坡藏研書于卅六峰¶
之卷懐堂時年五十有一¶
　　文裕公嘗云我與松雪翁同參李北海其自負如¶
<pb:KR3h0068_WYG_026-29a>¶
　　此然實從吾鄉沈學士得来故梁叔寳之與先世¶
　　墨蹟并藏不作野鶩視也若白鴈諸詩氣骨髙邁¶
　　變化感愴直可平抗海叟矣陳繼儒題(行書/紙本)¶
　陸文裕夜燕詩帖(草書/紙本)¶
　　七月十六夜燕澄懐閣次韻答時望文學¶
滿天雲月逓虧明又送秋風過海城一上小樓無限好¶
不須永夜十分晴江山自覺神爲助竹樹真疑畵不成¶
况近松陵多倡和更於何處覔同聲四酉齋試筆儼山¶
<pb:KR3h0068_WYG_026-29b>¶
老人深稿拜¶
　陸儼山望夫石樂府帖(行書/紙本)¶
　　過車&KR4510;驛賦望夫石¶
望夫處近青天天髙髙山連連妾身化爲石夫歸是何¶
年　夫不歸妾誰憐夫歸石能前夫有父與母高堂意¶
雙懸妾不能前誰炊㸑烟　自唐人山頭風雨之作而¶
此題目盛有詠製予亦嘗有擬作(原蹟下有/余字㸃去)爲補古樂¶
府一篇要止於義理焉乗楫子儼翁己丑八月三日¶
<pb:KR3h0068_WYG_026-30a>¶
　陸子淵書南山野倡記(楷書烏絲/闌紙本)¶
舅氏南山先生以厚徳從政長才從政當其華潤之融¶
結勲績之底咸往往溢出一寄之篇翰兼是者可以爲¶
難矣還自臨安爰得江山之助是時春秋八十餘矣陶¶
物寫靈日増月益尤足以騐素養之深厚卜来算之緜¶
遐也近世號稱詩人者尤所難及間集其詩云南山野¶
倡凡若干首深請而刻焉少獲從先生游得聞春秋謹¶
嚴之㫖然先生爲人坦恕毋取於傳家刻核之論而獨¶
<pb:KR3h0068_WYG_026-30b>¶
求聖人之心以顯逹宏正爲也故其詩亦復似之覽者¶
可以槩矣夫古人之詩務得性情不假彫刻而後工後¶
世藻繢勝而法禁宻矣其於古道何如也昔王輔嗣好¶
易其學傳之外族人都稱通解今先生詩道逺過弼易¶
而深則有媿王氏之諸甥也雖然若洪駒父之於黄太¶
史陳履常之於郭大夫亦安敢諉之無從得焉而自棄¶
也哉病少間因記所私於簡末以告成事云正徳十年¶
乙亥閏朔日翰林院編修文林郎兼經筵官同修國史¶
<pb:KR3h0068_WYG_026-31a>¶
門甥陸深撰¶
　陸文裕藏書目序(楷書烏絲闌紙本/中線書序一序二)¶
　　江東藏書目錄序¶
余家學時喜収書然覼覼屑屑不能舉羣有也壯遊兩¶
都多見載籍然限於力不能舉羣聚也間有殘本不售¶
者往往亷取之故余之書多斷缺缺少者或手自補綴¶
多者幸他日之偶完而未可知也正徳戊辰夏六月寓¶
安福里宿疴新起命童出曝既乃次第于寓樓數年之¶
<pb:KR3h0068_WYG_026-31b>¶
積與一時長老朋舊所遺歴歴在目顧而樂焉余四方¶
人也又慮放失是故錄而存之各繫所得儻后益焉將¶
以類續入是月六日史官江東陸深識¶
夫書莫尚於經經聖人之書也後有作焉凡切於經咸¶
得附矣故録經第一¶
理性之書倡于宋而盛之然經之流亞也故録理性第二¶
語曰經載道史載事故録史第三¶
書作于經史間而非經史可附者槩曰古書故録古書¶
<pb:KR3h0068_WYG_026-32a>¶
第四¶
聖轍既逝諸子競馳故録諸子第五¶
質漸趨華而文集興焉故録文集第六¶
四詩既刪體裁益衍按厥世代考髙下焉故録詩集第七¶
山包海匯各適厥用然妍&KR1126;錯焉類書之謂也故録類¶
書第八¶
紀見聞次時事而掌不在官通謂之史可也故録雜史¶
第九¶
<pb:KR3h0068_WYG_026-32b>¶
山經地志具險易序貢賦寓王政矣故録諸志第十¶
聲音之道與天地通禮樂所由出也故録韻書第十一¶
夫不幼教者不懋成不早醫者不速起其道一也故録¶
小學醫藥第十二¶
方藝伎術故有成書者孔子曰雖小道必有可觀焉故¶
録雜流第十三¶
聖作物覩一代彰矣宣聖従周遵一統故也特為一録¶
以次宸章令甲示不敢凟云目曰制書¶
<pb:KR3h0068_WYG_026-33a>¶
　陸儼山弔劉生賦(楷書烏絲/闌紙本)¶
　　弔劉生賦(有序/)¶
唐士劉蕡燕産也感激殷憂有薊丘易水之餘烈以直¶
言廢故有祠祀直言也在今昌平皇明正徳六載日南¶
至史官深共承陵祀道出祠下顧瞻徘徊乃述賦焉¶
洵劉生之瓌偉兮已亮夫言出而旤隨誕樹虛而賈實¶
&KR0006;紛振古之共悲測彼蒼之倚伏&KR0006;嗟生獨罹乎此時¶
也當明庭而鋪詞&KR0006;既已謝乎無媒也茍忠信之自卬¶
<pb:KR3h0068_WYG_026-33b>¶
&KR0006;又奚必開金石而稱竒願韜卷以有俟&KR0006;恐歲暮之¶
難期凌冰雪以北渡&KR0006;敬弔生之芳祠空蘋藻於寒冱¶
&KR0006;悵瞻遡之遲遲吁㑹合其猶然&KR0006;羌昧已而前之塞¶
河决於微穴&KR0006;當狂瀾之既頽貔虎逸而負嵎&KR0006;欲徒¶
手以徑批臨深淵而莫戒&KR0006;聳旁觀之屢疑佩宣王之¶
昭訓&KR0006;亦有道而言危曰余既知夫隠衷&KR0006;冀身却而¶
道垂謂將来之可恃&KR0006;竟陳言之誰施謇歴生之故墟¶
&KR0006;睇西山之崔嵬尋采薇之舊踪&KR0006;路逶迤而多岐風¶
<pb:KR3h0068_WYG_026-34a>¶
號寒而木怒&KR0006;恍有遇於斯須情抑鬱而欲語&KR0006;魂靡¶
靡以難持儻決機於轉圜&KR0006;曰獨生之所私¶
　許　初¶
　許元復去嵗札(行草書/紙本)¶
去嵗華札盛情雖嘗具謝然曷以罄報徳萬一竊深銘¶
刻而已鶴梁歸時即審起居强勝尊嫂子舍令孫皆清¶
吉爲喜諸兄有書見及者鶴梁至淮被刼去竟莫知書¶
中有何願聞者悵怏奈何小弟自去年夏秋患痰火困¶
<pb:KR3h0068_WYG_026-34b>¶
鬱無聊今春復發疥癩日夕爬搔畏出門户北往之計¶
茫然可嗟將以弊廬付人則家小何所安頓欲貸則無¶
主欲貿則無物雖頗安命如負故人知己之望何小川¶
久不能出方欲勉酬老先生美意強行何期新例適嚴¶
禁革闗文買舟不貲益算不就且作遲局矣篠澳報雖¶
闋久尚又緩於乃兄也屈指故舊時復彫殘若京洲兄¶
以去年三月抵潯州不半載即病淹滯至今春二月十¶
八日捐禄可傷也嗣子隨任尚稚其僕信来四月間纔¶
<pb:KR3h0068_WYG_026-35a>¶
起程水陸南北未定家具粗重封鎖後堂樓庫者其次¶
弟久已窺伺今悉分取所有南宅四官之子名雖立嗣¶
亦不得專所分者十無一二訃音纔至而頃刻罄然葢¶
有嫉立嗣者縱横其間乃至於此鶴梁能言之也以京¶
洲之存心制行豈應若是官逋私負多不可言所存大¶
宅計亦難支立嗣者亦虛名耳可悼可憐可悼可憐兄¶
在知厚漫一及之里中諸故舊承念者皆安尤可喜者¶
王𤣥静以六月十九日寅時側出一子云頗竒偉可爲¶
<pb:KR3h0068_WYG_026-35b>¶
履吉有孫之慶衡翁愈健亦見丘孫矣明冬九十可無¶
詩寄賀耶小弟向年出京伏蒙老嫂以蘭竹便面書女¶
史箴緘賜荆婦荆婦村俗不敢忽易揮展况上有許夫¶
人之稱愚見謂至寳鄭重宜付之得人嘗聞許少華老¶
先生夫人識字解文義因少華公寓京時加惠於僕甚¶
渥遂以此爲獻取姓之相符爾公得扇感甚而又夫人¶
之逝遂成一詩逺寄来謝初已答云必録以獻吾兄嫂¶
以見識者自知所重永傳爲一佳話也列于别紙願一¶
<pb:KR3h0068_WYG_026-36a>¶
鑒之或有興作一詩寄少華公亦妙此間陜客時有便¶
也左右新有所聞不惜隨筆記示無(闕/)拘文成叚爲妙¶
中元之日初弟頓首浮丘老長兄先生知厚¶
　徐獻忠¶
　徐伯臣與子元札(行草書/紙本)¶
湖行彌月未得謁弔近因令叔事將謁宜菴先生併可¶
見足下也昨見令叔甚潦倒腰疼脚軟不得行坐其状¶
可憐足下何不兩勸使得寜家調理以安暮年想其心¶
<pb:KR3h0068_WYG_026-36b>¶
亦非好外逰者足下啚之尊堂小像已成謹奉去想足¶
下日来孝思深切得無傷情否古人以理制情自是至¶
論幸多思之何叔毗近篤疾入死路者再其内人宋氏¶
誓守貞願死夫前使得見心此亦人間大竒事何子道¶
義行於妻子此亦可見因併奉知友生徐獻忠再拜子¶
元孝子足下¶
　徐長谷五言律詩帖(行楷書/紙本)¶
　　善拳洞¶
<pb:KR3h0068_WYG_026-37a>¶
玉洞踈仙宇丹光掩曙雲(闕二/字)大澤氣石繡紫霞文束¶
峽泉流細憑虛閣道分髙人留内景遙貺洞庭君¶
　　張公洞¶
洞壑開層嶂懸巖俯碧流驚泉飛雪澗靈石起霞樓玉¶
笈千年閟丹光五色浮昔聞招隠去今見結廬幽¶
　　秋日陽羨舟中¶
秋序生江甸谿涼散午薫艶將蓮采近清有竹聲聞出¶
字重巒接人文聯鴈分尋常辦水錯鮮鱠落波紋　長¶
<pb:KR3h0068_WYG_026-37b>¶
谷山人徐獻忠書嘉靖丁未之子月¶
　王穀祥¶
　王酉室詩草¶
蘭若閟林丘花朝共此游風傳鈴閣響雨益劍池流俯¶
瞰千人石髙憑百尺樓當歌還對酒戀賞未囘舟¶
靈阜枕通波方舟薄晩過雨聲希澗谷霽色映松羅¶
秉燭還更酌飛觴不住歌歸家踏清影微月在簷阿¶
右遊虎丘二首穀祥¶
<pb:KR3h0068_WYG_026-38a>¶
横塘别墅敞危樓結夏乗風此度游屏列蒼山開竹徑¶
帷齊碧樹艤蘭舟阮渾視我仍青眼王粲違時已白頭¶
對酒歡悰何以減山陽吹笛正悠悠　游宴¶
逃暑應能暫閉闗未消多把古賢攀欲抛杯酌方爲懶¶
少事篇章恐礙閒風墮一庭隣寺葉雲開半面隔城山¶
浮生只説潛居易隠比求名事更艱　右閒居秋日禄¶
之王穀祥書¶
　錢師周¶
<pb:KR3h0068_WYG_026-38b>¶
　錢君輔承愛帖(行草書/紙本)¶
侍愛生錢師周頓首拜啓上承愛踰骨肉諄複欵曲非¶
語言所能盡第無似駑劣有孤尊意雖出處之際有不¶
在我者每念道懐自是芒背不能帖席耳敗北時誠有¶
小就之意爲諸家力阻遂爾改圗緣小道未通姑寓海¶
印寺因勵抵圖再奮强顔與士輩頡頏但恐力委氣屈¶
爾君所托僕再四熟籌乃得良策然亦陳於高明惟高¶
明圖之舊事去留惟君一决新畬惟謝子可托僕已道¶
<pb:KR3h0068_WYG_026-39a>¶
意更不勞費惟是首肯如僕計老文自能勾當僕非不¶
欲爲犬馬報君自揣非其人則又不敢強力任重以貽¶
有道之羞僕非推避當諒小子拳拳不得已之懐不如¶
是不足以爲報効之道則能諒僕心曲得出入門下矣¶
南人歸促燈下草草不盡俟四僕囘更有細談但四僕¶
乞峻拒不爲毫髪所誑則愛僕者多矣至囑至囑季夏¶
望後師周頓首¶
　沈　霽¶
<pb:KR3h0068_WYG_026-39b>¶
　沈子公舊日詩帖(行草書/紙本)¶
舊日集賢里居人晦跡深一隨松菊隠幾度杏花隂洗¶
藥溪邊濕求醫月下尋却思晉時逸林竹寄幽心東老¶
沈霽子公¶
　彭　年¶
　彭孔嘉書石湖記卷(行楷書/紙本)¶
　　冬遊石湖記¶
吳中山水之勝大而逺者曰洞庭小而近者曰虎丘大¶
<pb:KR3h0068_WYG_026-40a>¶
者險小者陿若夫逺而夷近而曠兼大小之勝者曰石¶
湖故洞庭非好異探竒者弗之虎丘則軒冕綺羅之所¶
萃大夫士清修雅尚者多爲石湖之游余竊自慶生長¶
太平又適遇父執諸老與二三君子辭榮故里每良辰¶
令序未始不游游未始不之石湖而亦未始不撰杖履¶
以從也今年夏四月十有三日遊焉儀制陸公子傳謂¶
予曰錦繡山川䕫龍人物香山洛社何以加諸盛極必¶
衰恐難常也時海上雖用兵尚無門庭之禍越十日賊¶
<pb:KR3h0068_WYG_026-40b>¶
遽深入掠婁葑二郛五宿乃去六月四日賦再至焚戮¶
金閶壊萬餘室邑里蕭條人迹久絶而去從太湖溯淛¶
幸其意亟一草一木無犯焉然遊事遂少軍城晏開干¶
戈載道雖欲繼往不遑暇也蜡月十有六日偶與周君¶
公瑕袁君魯望張君伯起沈君道徵有事湖上宿楞伽¶
僧舍既而納言石川張丈自崑山至䆋卿補菴華公自¶
無鍚至明伯存叔兩文學侍焉開户呼酒數酌就寢翼¶
日遂偕諸公歩自行春橋謁范穆祠覽觀音巖經茶磨¶
<pb:KR3h0068_WYG_026-41a>¶
山抵治平寺觀新發越公井松下少憇肩輿進道歴紫¶
薇村上方嶺渉吳山之西麓南望太湖雲濤烟嶠隠見¶
於涳濛杳靄之間夾路梅蕋雪英芬芳飄灑而風不甚¶
勁畧無寒色魯望携具盧侍御園小飲而返補菴乃啟¶
泛舟之宴湖光山色風帆沙鳥逺落天際近拂几席羽¶
觴飛浮麗唱賡和可謂極臨眺之娛窮賞心之適矣華¶
燭屢跋雲月微明諸公乗興復席圮上酒酣樂極感慨¶
係之望郊臺則憤闔閭之僭竊瞰越谿則偉勾踐之刷¶
<pb:KR3h0068_WYG_026-41b>¶
恥且竊怪夫吳士之輕揚剽鋭勇冠荆楚古善用之則¶
爭盟中國今不善用則受侮島夷何古今人不相及也¶
華公則曰茲㳺擅山水之竒免風波之懼領泉石之趣¶
謝登渉之勞良朋萃止詞客滿座邊&KR0463;晝警此夕稍息¶
不惟得地之勝而人之勝天之勝兼有焉烏可無所述¶
哉於是諸公賦詩陸公繪事俾予記之時方多艱後㑹¶
難卜恐他日之視今又若今之視昨也故追念陸公之¶
言以適茲游之不易得嘉靖甲寅蜡月既望隆池山樵¶
<pb:KR3h0068_WYG_026-42a>¶
彭年識¶
　外錄¶
　　珊瑚網云卷首爲文夀承大書石湖春曉陸子傳¶
　　作圖于前約畧彭記澹宕可觀而隆池書尤勝壬¶
　　午冬無以卒歲併陽明先生篆體古本學庸卷及¶
　　内府金字經二函端溪古硯四臺售之矣¶
　彭孔嘉書南山之什序(楷書/絹本)¶
　　南山之什序¶
<pb:KR3h0068_WYG_026-42b>¶
古人以辭祿爲髙懸車爲榮故漢美二疏唐欽賀監至¶
于兩宫賜金宸章賦别豈非以其止足恬退可尚哉然¶
三公皆官尊禄厚耆艾大耋而後去也然(原蹟然/字㸃去)若夫¶
當强仕之秊履要劇之任而棄官營飬求志樂道嘉遯¶
丘園不應徵命如我考功大夫酉室先生王公者使遭¶
漢唐之盛則所以優異而寵褒之又當何如耶先生制¶
舉高選爲翰林庶吉士時制行出補工部屬位屈而坦¶
懐無悶名高而雋望攸屬超改文選再擢考功水鏡之¶
<pb:KR3h0068_WYG_026-43a>¶
才簡要與清通並著冰玉之操耿直偕亷白俱稱時方¶
競趨公獨静黙于是秉鈞衡者訝罕接爲疎外求速化¶
者觖峻絶而萋菲先生明燭幾先介不終日即以太夫人¶
春秋髙乞歸飬焉今年秋先生夀始六旬而辭禄公朝¶
懸車故里者餘二十祀矣躬耕以資伏臘著述以永朝¶
夕臨池灑翰則置斯冰於筆端憑几戲墨則役荆闗于¶
紙上神奪造化妙逼宗工不特守内史之家法規右丞¶
之畦徑而已其頴悟夙成風裁端秀粤自總丱既標峻¶
<pb:KR3h0068_WYG_026-43b>¶
嶷所友皆丈人行所接皆天下士而不爲過屈之禮曽¶
靡取悦之色清真簡逺風流邁俗誠逸少摩詰之倫也¶
遐邇嚮慕名勝歸仰如毛羽之長鳯麟如川瀆之奔溟¶
澥雖唐水部宋著作祖烈丕顯先徳崇華殆不足以方¶
之終養以来薦剡交騰檄召屢下而先生絶意榮進執¶
志堅恪視臺府若樊籠畏宦途如苦海雖未蒙廣受之¶
蕃錫知章之賜湖而耆英之㑹山水之遊日有賞月有¶
集(下有湖/字㸃去)壺觴臨汎篇詠倡酬其樂豈後於三公哉八¶
<pb:KR3h0068_WYG_026-44a>¶
月四日先生降誕之辰也于是大參岳長洲王公庭合¶
所與遊中都謝時臣髙陽許初鴈門文彭文嘉文元發¶
汝南袁褧袁尊尼袁夢鯉平原陸師道陸安道彭城錢¶
穀沛國朱朗汝南周天(下有珠/字㸃去)球吳興沈伯麐清河張¶
鳯翼張獻翼沛彭年輩謀介祝焉僉曰樂只君子邦家¶
之光樂只君子遐不眉夀此非南山之詩乎惟先生足¶
以當之乃即吳中山岳最靈秀者凡十有二俾善畵者¶
圗之善頌者歌之并題曰南山之什以爲先生夀而俾¶
<pb:KR3h0068_WYG_026-44b>¶
年序其首簡年竊惟朝廷之於先生豈真忘其止足之¶
髙恬退之亟而弗加之寵異乎是朝廷不忘大用於先¶
生之意也先生雖算週甲子而精神逾壯時稱晩暮而¶
道徳日新揭斗曜于寰中播英聲于海外非邦家之光¶
乎非遐不睂夀乎即欲優游商巖偃息魏國未可得也¶
他日蒲輪再徵黄髮在位補仲山之衮闕建申伯之嘉¶
績則斯什也將爲崧高之先倡乎年辱愛於先生也久¶
故敢(下有忘/字㸃去)不辭淺陋而書之嘉靖上章涒灘壯月穀¶
<pb:KR3h0068_WYG_026-45a>¶
旦晩學彭年拜手書¶
　彭隆池詩帖¶
卜築青溪館新開弄水軒宵連明月漾曉愛落花旋鶴¶
引携琴薦鷗盤拂酒船逹人遵智養豈復羡臨淵¶
相近竹參差相過人不知幽花攲滿樹曲水細通池歸¶
客邨非逺殘樽席更移看君多道氣從此數追隨　右¶
五言二律彭年¶
翻經累歲游禾郡携錫重来住竹林貝葉如山留海藏¶
<pb:KR3h0068_WYG_026-45b>¶
雨花隨地聽潮音詩成苑外碧雲合定入禪心片月沈¶
慚愧當時社中客醉多猶自費招尋　禾僧林竹堂懐¶
詩過訪酬贈年¶
逺峰疑著雨髙樹若含風水墨傳神妙樗仙繼石翁¶
日斜疎樹影秋淨碧谿寒隔浦山千疊詩成馬上看¶
落日半山紫新霜疎樹紅詩人美秋興携杖過橋東¶
右題畵三絶隆池¶
江南春色滿晴郊紫燕初飛未定巢最愛名園新栁外¶
<pb:KR3h0068_WYG_026-46a>¶
一枝穠杏倚風梢　題杏¶
君家庭下有仙樹還疑天上逺移將素枝映月裁崑璧¶
幽韻因風散楚香　咏玉蘭¶
粉合胭脂作曉妝富於顔色吝於香東風不肯全分付¶
相對梅花各斷腸　咏海棠¶
庾信風流賦小園碧山當户綠池翻煑茶滌研足幽事¶
永日忘形與客言　彭年¶
　徐中行¶
<pb:KR3h0068_WYG_026-46b>¶
　徐子與送瑯琊王氏昆季詩草¶
海内於今有大名自耕黄穄隠茅衡論詩未必推公幹¶
作賦還應過長卿萬里白雲知我癖十年青眼望君情¶
故人西去多傾倒况復相逄愧此生¶
十年懐疏淚長枯兄弟伶俜滯海隅此度别離俱慷慨¶
不知天地有﨑嶇孤忠乆抱千秋恨元惡方嬰兩觀誅¶
正是聖明新雨露恩波應已浹𤣥廬　鳯洲兄弟赴闕¶
上書賦此送之¶
<pb:KR3h0068_WYG_026-47a>¶
聖主初綱法令齊萬方歡喜報金雞豈知禁劾埋丹懇¶
詎有恩慈漏紫泥北折(闕/)　清逺徼南驅日域静遺黎¶
功多誰謂翻成譴汧督牙門死後題　聞赦後再貽鳯¶
洲兄弟獻忠¶
　外錄¶
　　珊瑚網云向譌作枝山書竹懶翁見之曰此天目¶
　　先生筆也遂改入此(向譌枝山改入子與/而詩款係獻忠未詳)¶
　袁福徵¶
<pb:KR3h0068_WYG_026-47b>¶
　袁履善詠梅詩帖(行書/紙本)¶
纔過幾朝渾拆徧只消一霎又吹空何曽學舞能迴雪¶
便不為䑓與避風¶
尺捶擬爲千年用滿樹空留百口酸苦心乍可虀鹽裏¶
粉骨那干鼎鼐間¶
自離京洛緇塵少一到齊梁綺語多老子七言雖澹泊¶
何曽一字犯隂何¶
有花多處便凭欄插在金瓶日日看百斛量珠真富貴¶
<pb:KR3h0068_WYG_026-48a>¶
兩枝剪綵太寒酸¶
賦繁臺雪雲將暮歌罷庭花月未殘客至苑皆瓊作樹¶
兵来井用玉爲蘭(二首/)¶
起来無頼晩風狂便恐飄零損歲芳飛䴏不持身欲去¶
綠珠雖墜魄猶香¶
江左風流屬謝家諸郎如玉女尤佳如何雪裏同聯句¶
不比梅花比栁花¶
晩作園丁身荷鋤春風披拂到吾廬且須著意憐芳潔¶
<pb:KR3h0068_WYG_026-48b>¶
纔問和羮俗了渠¶
生長荒山野水傍何曽倚市及窺牆幽妍醜殺施朱女¶
髙耿賢如傅粉郎¶
漢魏裁詩韻已卑六朝人物更何爲平生老子無蹊徑¶
不識蟲兒并玉兒¶
浮休嘆栁斫爲薪子美憐梅傍戰塵只願玉闗&KR0463;火息¶
老身常作看花人¶
環子麗華今并去謫仙狎客兩堪悲懸知千載難湔洗¶
<pb:KR3h0068_WYG_026-49a>¶
留得沈香結綺詩¶
百卉凋零特凛然谷風栗烈澗冰堅隂山餐雪髙臣節¶
中野飛霜乞母憐¶
衰年鼻塞等薫蕕髙摘濃薰各罷休奴斫長枝汲新水¶
老夫胡用置香篝¶
看来靈種聚精英占斷人間一味清喚作花王應不忝¶
(下有庸/字㸃去)當時虛厠水仙兄¶
嘔吐心肝撚斷髭籬邊沙際歩移時獠奴竊笑翁迂濶¶
<pb:KR3h0068_WYG_026-49b>¶
敲斵殘詩廢午炊¶
錦嚢玉笛喜追從度曲聯篇雪月中老對此君無意味¶
欠詩無笛少花翁(謂孫/季蕃)¶
　袁䘒陽曉仙謠帖(行草書/紙本)¶
　　曉仙謠¶
玉妃喚月歸海宫月色澹白㴠春空銀河欲傳星靨靨¶
碧浪疊山埋早紅宫花有露如新泪小苑叢叢入寒翠¶
綺閣空𫝊唱漏聲網軒天降凌雲子迢遙珠帳連湘煙¶
<pb:KR3h0068_WYG_026-50a>¶
鶴扇冰霜金骨仙碧天曲盡綵霞動下視九州俱悄然¶
泰(原蹟下有/玉字㸃去)王女騎紅尾鳯半空回首晨雞弄霧葢狂¶
塵億兆家世人猶作牽情夢　予老懐遊仙因擬曉仙¶
謠一篇以山人醴泉沈高士不食烟火夜駐花寮晨興¶
北瞻天馬雲氣靄&KR0034;若有所思而楊君逹至欲乞寫爲¶
寫一過歲舍乙未嘉月既望佘西䘒陽居士袁福徵¶
　張　澂¶
　張澂舊作詩帖(行書/紙本)¶
<pb:KR3h0068_WYG_026-50b>¶
舊作數首錄似春山老先生請教¶
　　次荅濯川翁¶
菳井栽茶事已多方舟安可别煙蘿空虛也仰文章美¶
汲引深慙禮數過山斗自今甦逺夢蒿菜回首足清歌¶
重霄顔色吳中夜月白澄江路幾何¶
　　留鮑雲壁宿山中¶
江草江花幾夕曛燕山回首隔重雲功名逺赴鵷鴻列¶
野性長追麋鹿羣此日竹樽還共倒清宵梨榻願平分¶
<pb:KR3h0068_WYG_026-51a>¶
松間細雨篝燈坐漫認吾昆(原蹟/顛倒)劍上文¶
　　外以小作塵覽而先生不賜一字之教得非走弗¶
　　能因往知来之故耶用是不揣復書一首少見懐¶
　　私末二句以意逆之可也¶
剪燭高談憶舊年别來消息兩茫然通詩久負更風字¶
曠飲無妨破俗緣入宦多君光郡國逃名獨我足林泉¶
元龍百尺江城裏何夕床分上下眠嘉靖乙未季春望¶
前二日侍生張澂頓首拜稿¶
<pb:KR3h0068_WYG_026-51b>¶
　黄姬水¶
　黄淳父詩冊(行草/書)¶
茲山信靈氣南望接蒼梧海近罏峰暗天寒鏡水枯翠¶
微空玉帛丹壑隠金符猶仰𤣥宫在千秋片石孤　右¶
題禹陵¶
共遣區中累来從物外遊溪山勝不改吳越跡空留逺¶
浦蒹葭晩隂崕薜荔秋寒花送歸櫂漁唱起江鷗　右¶
石湖秋泛¶
<pb:KR3h0068_WYG_026-52a>¶
春烟嫋嫋雨濛濛梁苑隋隄一夢中纖葉空憐半江水¶
殘絲猶怯五更風永豐園裏情無限蘇小門前曲未¶
終寄語飛花好栖泊莫教飄蕩恨西東　長干栁¶
淺白深紅鬭合歡絲絲香雨晝難乾㑹須一日三百盞¶
無那東風十二闌水上新傳錦字艶樓頭長怨玉簫寒¶
可憐春色隨花盡歸興還應帶月看　息園賞牡丹¶
&KR0363;苑彯纓羡年少星装千里赴神皋王程草色催緹騎¶
仙闕花香待錦袍侍從雍容恩最渥文章清祕價偏髙¶
<pb:KR3h0068_WYG_026-52b>¶
金昌楊栁還堪折緑酒紅亭揖佩刀　送姚禹門還朝¶
北上¶
嶺南才子邁華風早歲聲名動域中無用官嫌廣文冷¶
合知詩有拾遺工雙魚南北元非隔老驥雄心亦自同¶
今夜思君淮海月清光解到五湖東　答歐崙山郡博¶
豈因貧賤事干謁閉户著書無斗糧猶耻王孫一飯惠¶
未忘俠烈五陵狂黄金散盡留顔色白髪悲来歌慨慷¶
相對秋風都市酒青天不語泣干將　贈金孝亷子坤¶
<pb:KR3h0068_WYG_026-53a>¶
空自時標千里駒與君同哭阮生途足離楚國方爲玉¶
泣下鮫人始是珠七首風霜羞烈士馬蹄花月憶名都¶
各天南北應難見頭白臨岐酒一壺　右送盧山人次¶
梗還濬縣¶
鶵黄綠窓下芥羽含輕粉暖風堦草長呼羣入花影¶
右題叔平畵¶
黄山南麓石湖東山色湖光蕩碧空十里横塘芳草路¶
菱歌清唱月明中　姬水¶
<pb:KR3h0068_WYG_026-53b>¶
　何良俊¶
　何元朗春中東歸札(行草書/紙本)¶
春中東歸談晤洽日殊快殊快但别後回首更憎悵惘¶
耳聞邑中長吏得罪巨室此華亭數百生靈含寃地下¶
實天假之手耳而吾鄉縉紳動輟欲邀長厚之名更無¶
有正言以聲其罪者坐視桑梓之民並爲魚肉何太無¶
香火之情耶可嘆可歎可歎可歎平老數有直氣想必¶
有説也側耳以俟佳報茲小僕歸聊附一耗冬米一担¶
<pb:KR3h0068_WYG_026-54a>¶
少致逺意唯照入幸甚郡中近事不靳示知至望眷生¶
何良俊頓首紫岡兄長先生大人門下¶
　何良傅¶
　何叔皮與長谷札(小行楷/書紙本)¶
良傅頓首長谷兄侍下臨行辱至意勤渠極荷骨肉之¶
情僕自十五日分袂廿一日至丹徒已附徽州胡主事¶
舟行矣一入風塵殊便鞅掌始知烟霞爲真相丘壑爲¶
仙區也承惠佳篇實領至教必不沈溺以負初心使淮¶
<pb:KR3h0068_WYG_026-54b>¶
南招隠徒勤而北山移文復作也城南新社已結清緣¶
尚頼足下綜理其事以俟僕南歸耳前與議僕奉貞孝¶
君事此區區畢志死亦異議者承足下亦謂爲當理僕¶
特不能負貞孝於幽𡨕耳如欲沽名有如此日但恐家¶
父兒女情多僕去後將有别議僕歸必不能奉命者老¶
兄托在骨肉煩一東下細議此事已承見許敢此復申¶
幸不負遙望故鄉不勝戀戀水東西谷臨行促不及走¶
别相見煩一道意良傅頓首再拜(闕/)　不盡言言不盡¶
<pb:KR3h0068_WYG_026-55a>¶
意¶
　豐　坊¶
　豐道生臨續書譜并識帖(行楷書烏/絲闌紙本)¶
類有科舉習氣顔魯公作干録字書是也矧歐虞顔栁¶
前後相望故唐人下筆應矩入(闕/)無復晋魏飄逸之氣¶
且(闕/)　長短小大斜正疏宻天然不齊孰能一之謂如¶
東字之長西字之短口字之小體字之大朋字之斜黨¶
字之正千字之疎萬字之宻畫多者宜疏畫少者宜肥¶
<pb:KR3h0068_WYG_026-55b>¶
魏晋書法之髙良由各盡字之真態而以私意參之耳¶
或者專喜方正極(原蹟旁㸃二/㸃作脱字)歐顔或者惟務勻員專¶
師虞永或謂體須少匾則自然平正此又徐㑹稽之病¶
或云欲其蕭散則自不塵俗此又有王子敬之風豈足¶
以盡書法之美哉吾嘗採古人之字列之爲圖今畧言¶
其指㸃者字之睂目全藉顧盼精神有背有向隨字形¶
勢横直畫者字之體骨欲其堅正勻静有起有止所貴¶
長短合宜結束堅實之者字之手足伸縮異度變化多¶
<pb:KR3h0068_WYG_026-56a>¶
端要如魚翼鳥翅有翩翩(闕/)　之状挑剔者字之歩履¶
欲其沈實晉人挑剔或帶斜拂或横引而外至顔栁始¶
正鋒為之正鋒則無飄逸之氣轉摺者方圓之法真多¶
用摺草多用轉摺欲少駐駐則有力轉不欲滯滯則不遒¶
然而真以轉而後遒草以摺而後勁不可不知也懸針者¶
筆欲極正自上而下端若引繩若&KR0183;而復縮謂之垂露故¶
翟伯夀問於米老曰書法當何如曰無垂而不縮無往而¶
不取此必至精至熟然後能(闕/)　遺墨得其一㸃一畫皆¶
<pb:KR3h0068_WYG_026-56b>¶
昭然絶異者以(闕/)用筆精妙故也大令以来用筆多失¶
一字之間長短相補斜正相拄肥瘦相混求妍媚於成¶
體之後於今世尤甚用筆不欲太肥太肥則形濁又不¶
欲太瘦太瘦則形枯多露鋒芒則意不持重深藏圭角¶
則體不精神不欲上小下大不欲左低右髙不欲前多¶
後少歐率更結體雖太拘而用筆特偹衆美雖小楷而¶
翰墨灑落追蹤鍾王来者不能及矣顔栁結體既異古¶
人用筆復溺一徧余評二家為書法之一變數百年人¶
<pb:KR3h0068_WYG_026-57a>¶
爭效之字畫剛勁髙明固不爲無助而晋魏風軌掃地¶
矣栁氏大字偏傍清勁可喜更爲竒妙近世有效之者¶
則俗濁不足觀故知與其太肥不若瘦硬也¶
草書之體如人坐卧行立揖遜忿爭乗舟躍馬歌舞擗踊¶
一切應變非茍然者又一字之體率有多變有起有應如¶
此起者當如此應各有義理右軍書羲之字當字得字¶
深字慰字最多多至數十字無有同者而未嘗不同也¶
可謂所欲不踰矩矣大凡學書草先當取法張芝皇象¶
<pb:KR3h0068_WYG_026-57b>¶
索靖等章草則結體平正下筆有源然後倣王右軍申¶
之以變化鼓之以竒崛若泛學諸家則有工拙筆多失¶
悞當連者反斷當斷者反續不識向背不知起止不悟¶
轉換隨意用筆任筆賦形失悞顛錯反爲新竒自大令¶
以来已如此矣况今世哉然而襟韻不髙記憶雖多莫¶
湔塵俗若使風神蕭散下筆便當過人自唐以前多是¶
獨草不過兩字連屬累數十字不斷號曰連緜遊絲雖¶
出於古人不足爲竒更成大病古人作草如今人作真¶
<pb:KR3h0068_WYG_026-58a>¶
何嘗茍且其相連處特是引帶其筆皆輕雖變化多端¶
而未嘗亂其法度張顛懐素㝡號野逸而不失此法近¶
代山谷老人自謂得長沙三昧草書之法至是又一變¶
流至於今不可復觀唐太宗云行行若縈春矧(矧依/原蹟)字¶
字若綰秋虵惡無骨也大概用筆有緩有急有鋒有無¶
鋒有承接上文有牽引下字乍徐還疾或往復収緩以¶
倣古急以出竒有鋒則以耀其精神無鋒則以含其氣¶
味横斜曲直鈎環盤紆皆以勢爲主然不欲相帶相帶¶
<pb:KR3h0068_WYG_026-58b>¶
則近於俗横畫不欲太長太長則轉換遲直畫不欲太¶
多太多則神癡以捺代乀以發代辵亦以捺代之唯乀¶
則閒用之意盡則用懸針意盡則再生筆意不若用垂¶
露耳¶
用筆如折釵股如屋漏痕如錐畫沙如壁坼此皆後人¶
之論折釵股欲其屈折員而有力屋漏痕欲其無起止¶
之跡皆不必若是筆正則藏鋒筆偃則鋒出一起一倒¶
一晦一明而神竒出焉常欲筆鋒在畫中則左右皆無¶
<pb:KR3h0068_WYG_026-59a>¶
病矣故一㸃一畫皆有三轉一波一拂皆有三折一丿¶
又有數樣一㸃欲與畫相應兩㸃欲自相應三㸃者必¶
一㸃起一㸃帶一㸃應四㸃者一起兩帶一應筆陣圖¶
云若平直相似狀如笇子便不是書又如ꇰ當泯其稜¶
角以寛閑圓美爲佳心正筆能正意在筆前字居心後¶
皆名言也故不得中行與其工也寜拙與其弱也寜勁¶
與其鈍也寜速然極須陶寜(原蹟寜/字㸃去)俗姿則妙處自見¶
矣大要執之欲𦂳運之欲活不可以指運筆當以腕運¶
<pb:KR3h0068_WYG_026-59b>¶
筆執之在手手不主運運之在腕腕不知執又作字者¶
亦須畧考篆文須知㸃畫来歴先後如左右之不同刺¶
㓨之相異王之與玉礻之與衣以至秦奉泰春形同體¶
異理殊源本既同斯不浮矣孫過庭有執使轉用之法¶
執謂淺深長短使謂縱横牽掣轉謂鈎環盤紆用謂㸃¶
畫向背豈偶然哉用墨作楷欲乾然不可太燥行草則¶
燥潤相雜潤以取妍燥以求險墨濃則筆滯燥則筆枯¶
亦不可不知也筆欲鋒長勁而圓長則含墨可以運動¶
<pb:KR3h0068_WYG_026-60a>¶
勁則有力員則妍美余嘗評三物用不同而理相似良¶
弓引之則来舍之急往世俗謂之揭箭好刀按之則屈¶
舍之則勁直如初俗謂之回性筆鋒亦欲如此若一引¶
之後已曲而不復挺又安如人意耶故長而無勁不如¶
勿長勁而不員不如勿勁葢紙墨皆書法之助也　續¶
書譜者何續孫過庭之所未僃也孫書譜中云撰爲六¶
篇分成兩卷是尚有下卷而代俗無傳耳尭章之續其¶
有見於斯乎元趙子昻嘗書此而逸其半妍麗秀拔余¶
<pb:KR3h0068_WYG_026-60b>¶
賞之舊矣偶因筆墨之適對臨此卷世有識者其視趙¶
書爲何如耶嘉靖九年八月朔日豊坊識¶
　豐南禺臨養生論并題(行草書/紙本)¶
　　養生論(原文/不錄)¶
嘉靖庚戌端陽日在武林京芝樓時雨初霽明窓絶塵¶
偶閲右軍養生論古刻爲臨此冊或云中散著論而不¶
保其終疑斯言之誕者夫嵇以傲物取憎逺乎明哲彼¶
身爲國華而惎于簒賊忠義之節昭應無窮殆賢乎遺¶
<pb:KR3h0068_WYG_026-61a>¶
世而獨立者繄神仙之説古謂荒唐養生之理則易有¶
頤卦書有無逸黄帝有内經論語有鄉黨君子心悟而¶
躬行之則養徳養生胥得之矣夫豈皆外道耶南禺外¶
史題¶
　豐西農詠史并登瑞石山詩帖(行書烏絲/闌紙本)¶
　　詠史二首¶
唐虞去我逺想像有遺書三苖贊敷徳丹朱儆無虞如¶
何誹謗戮坐見指鹿愚豈不懐蒼生䇿名舊天衢大¶
<pb:KR3h0068_WYG_026-61b>¶
厦非一支衡門聊可娛¶
殷宗墜妲己陳祀傾夏姬綠珠滅季倫碧玉戕知之造¶
端察天地禽獸决幾希王道由慎獨長生捐美姬草廬¶
志寜静醜婦焉足嗤¶
　　登瑞石山¶
紫陽仙人今何在瑞石竒峰千古留積雪經年暎紅葉¶
春雲滿郭縈朱樓日搖江影帆檣𣺌風起湖波簫鼓流¶
咲索丁公京鶴羽共君漫汗過瀛洲道生頓首上子和¶
<pb:KR3h0068_WYG_026-62a>¶
先生請正¶
　陳　淳¶
　陳白陽詩草¶
藩籬不設處吾道是吾家地僻寛行跡林深多落花興¶
闌覺老至力倦畏途賒最愛茅簷月依依進復斜白陽¶
山人道復¶
屋上春鳩鳴村邊杏花白持斧伐逺揚荷鋤觀泉脉新¶
燕識舊巢人看新厯臨觴忽不怡惆悵逺行客戊戌春¶
<pb:KR3h0068_WYG_026-62b>¶
日道復書¶
綠蘿百轉露華輕紫翠重重繞帝城天上神宫金作屋¶
雲間仙樂玉爲笙澗盤九渡三天淨峰疊羣星一劍横¶
此日分萸嗟鶴馭月明彷彿歩虛聲　九日登髙和作¶
自愧迂疎常取咎更兼多病懶經營一生落落真如寄¶
舉世滔滔亦可驚身外事機爭入夢眼前杯酒却闗情¶
茅齊此夜勞相問風雨明朝未許行　客過田舍奉贈¶
城上新月白溪邊新水深多因心跡倦不得往来吟¶
<pb:KR3h0068_WYG_026-63a>¶
陳淳道復¶
　白陽山人與東浦札(行草書/藍箋本)¶
適朱生来接執事廿八日書展誦之餘足見親愛昨日¶
小孫周嵗城中無一字及老夫不知乃屈執事失陪惶¶
恐曽有俚鄙四句寄我小孫想發一咲過矣乗便草草¶
比爲塵土作癢洗俗作㣲疾未得參候怏怏餘容面悉¶
不具旦晩將束裝爲城居計已經宅後當一揖而去也¶
十月二日淳頓首東浦尊契兄親家執事　聞朱生¶
<pb:KR3h0068_WYG_026-63b>¶
云昆玉皆要香橙樹當如命須早来也¶
　陳復甫月餘札(行草書/紙本)¶
月餘不奉面馳情昨過大姚見希徵弟知貴體違和殊¶
驚駭茲遣童子奉疾想當勿藥若已康勝幸即就便舟¶
一来有事在此傍皇不能果决須君来定奪耳倘未安¶
亦不敢強也乞裁照萬萬十八日道復頓首野朴契厚¶
先生執事餘空¶
　陳道復梅雪詞帖(行草紙本内/項氏印不録)¶
<pb:KR3h0068_WYG_026-64a>¶
楳雪(篆/書)¶
葛姬號梅雪金陵人也年最幼性最淑與尋常姬大不¶
侔原其號稱情矣山人見於婁之東扣其顛末則其前¶
輩山人之二十年交也呼酒盡醉且作梅枝并置一詞¶
贈之詞調蝶戀花云¶
梅子花開春事早瑞雪霏霏滿目明如掃高下一天渾¶
是縞誰云世上無瑶島　花下那人真箇好就裏温然¶
似玉無瑕藻人景相輝難細道多情忽地爲傾倒　白¶
<pb:KR3h0068_WYG_026-64b>¶
陽山人書于濠西旅館時嘉靖乙未中秋¶
　陳白陽有鵲詩帖(行草書/紙本)¶
有鵲巢南枝居然蔽風雨下上送好音成徳流芳羽行¶
者皆喜聞坐者亦喜覩何當烏喙惡日来折門户門户¶
凋落時風雨乃旁午寄語同形人甚勿自相苦　近作¶
書呈道濟老弟一咲大兄羲亝留田舍累日恨不得同¶
話言嘗有小詩不惜教和廿二日淳頓首¶
　陳道復秋来札(行草書/紙本)¶
<pb:KR3h0068_WYG_026-65a>¶
秋来忽忽渴欲一見無緣也朱生向造宅已嘗道尊意¶
葢已領之矣凉&KR0963;一節多承費心但遣匠氏爲規畫則¶
又過厚矣恐不當如此但得假小杉木數莖足矣旦晩¶
尚令朱生詣前耳金氏作弔近已行矣若必欲奉陪所¶
不辭也餘容靣謝蕩事如此蹭蹬則我之行計又未可¶
必行止非人所能有弗信矣一笑一笑非吾兄介意更¶
仰之於何人耶子齡舍姪在宅否相見當道此情不具¶
七月望日淳頓首東浦尊親家先生契兄¶
<pb:KR3h0068_WYG_026-65b>¶
　陳復甫閒事札(行草書/紙本)¶
僕近以閒事到松陵返棹時經宅前願一登拜計南行¶
未還中止茲得手教知尚未發始覺㑹晤之不偶爲之¶
悵然老太夫人何恙今既佳慰&KR0506;僕行固未就而棲止¶
亦未安欲結一巢以蔽弱雛而後長往而百無一僃奈¶
何奈何承謂塵坌不入户文墨日相親正未然耳負媿¶
負媿聞行期在十五乗此佳節汎汎於江月之下直欲¶
登仙也欣羡東浦圗奉上細閲殊不佳玉池圗當辦還¶
<pb:KR3h0068_WYG_026-66a>¶
僕欲附一事於南明後日或面&KR0548;也不具十一日淳頓¶
首東浦尊契丈親家先生　向辱賜未謝尚容¶
　方　岳¶
　方岳醉歌¶
勸君且盡一杯酒身外無窮莫開口近聞誰直白玉堂¶
或傳其佩黄金斗與君何干與我奚有不如雨話耕夫¶
烟呼釣叟問竹活無看梅開否天下事自有䕫龍人山¶
中居只堪麋鹿友乾坤蕩蕩呼不聞今古茫茫骨俱朽¶
<pb:KR3h0068_WYG_026-66b>¶
鷄催晨兔没酉春風来時又花栁不知栁今幾青花幾¶
紅但見吾人成老醜吾欲採薇西山播穀南畆吾牛雖¶
健吾衰久只可茆柴火酒醉幾觴村田樂詩吟數首不¶
然空山寂寂白晝長閒殺一雙無用手¶
　馮　恩¶
　馮子仁與孫内翰札(行書/紙本)¶
髙才博學如黄山谷尚云讀禮記月令篇然後能解子¶
美過時如發口句恩顧毅齋何能爲役而敢妄肆詆訶¶
<pb:KR3h0068_WYG_026-67a>¶
此所以不能贊一言也恕責恕責愚意硃筆前㸃四¶
字後直一句皆决不可去者不知於尊意如何耳使回¶
草草奉復不宣僃内翰孫年文先生執事　女帶一束¶
連匣付去人糖霜之拜感感恩又拜¶
　馮大受¶
　馮咸甫微風詩帖(行書灑/金箋本)¶
微風庭院日閒閒問字人歸便掩闗樓面四窓憑粉堞¶
墻頭一闕帶青山著成書繼先天後刪得詩從大雅還¶
<pb:KR3h0068_WYG_026-67b>¶
禪誦罷時臨古帖蕭疎竹影研屏間馮大受¶
　¶
　¶
　¶
　¶
　¶
　¶
　書畫彚考卷二十六¶
