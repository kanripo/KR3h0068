# -*- mode: mandoku-view; -*-
#+TITLE: 式古堂書畫彙考
#+DATE: 2015-08-24 23:16:25.381851
#+PROPERTY: ID KR3h0068
#+PROPERTY: BASEEDITION WYG    
#+PROPERTY: JUAN 卷十二
<pb:KR3h0068_WYG_012-1a>¶
欽定四庫全書¶
　書畫彚考卷十二¶
　　　　　　　　　　刑部左侍郎卞永譽撰¶
　　書十二¶
宋¶
　吕公弼¶
　吕寳臣子安學問帖(行書/紙本)¶
子安學問博贍材智深逺豈能久困常選方朝廷搜揚¶
<pb:KR3h0068_WYG_012-1b>¶
俊異用特立之士何必借譽平常之流公弼再拜¶
　韓　琦¶
　宋韓魏公二帖¶
　　小懇帖¶
琦再拜啓琦有小懇容易干聒台聽琦向者自并易相¶
事簡公暇因闢後圃起一堂名曰晝錦蓋取古人榮守¶
本邦之義時杜正獻公以降往往有詩以光賁之已而¶
被召歸闕常欲求公文百十字以記之為鄴中不朽之¶
<pb:KR3h0068_WYG_012-2a>¶
事拜接幾十年卒畜縮不敢措一語今守相趙元甫知¶
琦欲有求於公遂能用心獲一美石磨礱已就且有書¶
見督云早丐公文至則便可鐫石琦以此不自量度輒¶
以誠請公若憐而許之不獨夸耀閭里誠獲託公文遂¶
為無窮之傳矣如曰未可幸恕妄作皇恐皇恐謹奉手¶
啓上聞不宣琦再拜啓¶
　　信宿帖¶
琦再拜啓信宿不奉儀色共惟興寢百順琦前者輒以¶
<pb:KR3h0068_WYG_012-2b>¶
晝錦堂記容易上干退而自謂眇末之事不當仰煩大¶
筆方夙夜愧悔若無所處而公遽以記文為示雄辭濬¶
發譬夫江河之决奔騰放肆勢不可禦從而視者徒聳¶
駭奪魄烏能測其淺深哉但褒假太過非愚不肖之所¶
勝遂傳布之大恐為(闕/)　之玷此又捧讀慙懼而不能¶
自安也其在感著未易言悉謹奉手啓叙謝不宣琦再¶
拜啓參政侍郎台坐¶
　　張敬夫嘗言平生所見王荆公書皆如大忙中寫¶
<pb:KR3h0068_WYG_012-3a>¶
　　不知公安得有如許忙事此雖戲言然實切中其¶
　　病今觀此巻因省平日得見韓公書蹟雖與親戚¶
　　卑㓜亦皆端嚴謹重畧與此同未嘗一筆作行草¶
　　勢蓋在胸中安静詳宻從容和豫故無頃刻忙時¶
　　亦無纎芥忙意與荆公之躁擾急廹正相反也書¶
　　札細事而於人德性其相闗有如此者熹於是竊¶
　　有警焉因識其語於左方慶元丁巳十月庚辰朱¶
　　熹¶
<pb:KR3h0068_WYG_012-3b>¶
　曾　鞏¶
　曾子固局事多暇帖(行楷書印/書紙背)¶
局事多暇動履禔福去逺誨論之益忽忽三載之久跧¶
處窮徼日迷汨於吏職之冗固豈有樂意耶去受代之¶
期雖幸宻邇而替人寂然未聞亦旦夕望望果能遂逃¶
曠弛實自賢者之力夏秋之交道出府下因以致謝左¶
右庻竟萬一餘冀順序珍重前即召擢偶便專此上問¶
不宣鞏再拜運勾奉議無黨鄉賢二十七日謹啓¶
<pb:KR3h0068_WYG_012-4a>¶
　曾　宰¶
　曾湘潭五十郎帖(見下曾氏/諸帖内)¶
　曾　布¶
　曾子宣被召帖¶
　曾子宣與宋親帖(俱見下曾/氏諸帖内)¶
　曾　肇¶
　曾子開奉别行復帖(行書/紙本)¶
肇奉别行復嵗暮傾鄉實倍常情但公私紛紛為問不¶
<pb:KR3h0068_WYG_012-4b>¶
數甚自媿也别紙丁寧豈惟益友忠告之誼亦出於憂¶
國懇懇之誠反復數四不勝感歎衰拙於此豈能恝然¶
但再三則凟終恐無補爾餘非會面不究所懐逺書萬¶
一流落不可不慮也海陵過此相見誠如所諭所諭廣¶
陵之傳廼邸吏誤報乘流得坎任其自然未嘗以此為¶
念上下匱乏所在皆爾非獨彼也嵗晩益寒强食自愛¶
為祝肇又上¶
　曾子開造門帖(行楷書/紙本)¶
<pb:KR3h0068_WYG_012-5a>¶
肇頓首啓比獲造門幸承餘教繼蒙手筆感服并深稍¶
間再參候謹因還使上啓伸謝不宣肇頓首再拜給事¶
閣下¶
　曾　紆¶
　曾公巻草履帖(草書/紙本)¶
紆以道半雨淖狼狽之甚欲煩左右置草履以濟兵卒¶
漫照公文去幸留念今晩恐不可行來日相見紆再拜¶
久直知縣七哥　借一二十人來相接左言¶
<pb:KR3h0068_WYG_012-5b>¶
　曾氏諸帖¶
　　曾子開五十郎帖¶
五十郎久不得書計侍二十嫂同諸弟各安此中如常¶
不知汝已納婦未必不輟講學為文有新文詩寄來看¶
此外且須倍自謹慎每事三思不可因循自肆取誚鄉¶
里也愛汝至切故及此言能相聽否餘惟與諸弟多愛¶
晉晉行者脩學必漸成立更且勤學蠻哥亦計長進郡¶
君傳語廿(闕/)已下更不别書各好將息為祝陳家四十¶
<pb:KR3h0068_WYG_012-6a>¶
八娘必常得書計安計安二月五日啟咨　三十郎頗¶
自成否且更勉之¶
　　曾子開近疎帖¶
肇近疎聞問方深企想辱書甚以為慰訊後安否何如¶
衰薾比幸安完他不復道閒居講學想甚自得尚阻披¶
見千萬厚愛草草不悉肇手啟宋親茂材¶
　　曾湘潭五十郎帖¶
五十郎人來得書甚慰逺念即日同汝母五十七已下¶
<pb:KR3h0068_WYG_012-6b>¶
一一安樂此中如常諸不復道知漸習舉業甚好莫須¶
入州學否且更勉勵自立不可更作少時可悔事也五¶
十七等脩學有次第否各須勤學不可因循有文字寄¶
來看此外與汝母各好將息陳郎四十八今在(闕/)處已¶
到官未因書言來人囘草草五月四日啟付五十郎甫¶
伯仲宰上¶
　　闕欵詩¶
父傳佳句愛𤅬山為愛山奇景物閒今去折腰縻吏職¶
<pb:KR3h0068_WYG_012-7a>¶
欲圗捧檄慰親顔江涵秋潦鱸魚美岸入春(闕/)荻笋斑¶
粗有時羞供養俎敢辭碌碌守門闗¶
　　曾兄恵然見臨篤叙世契示以先哲遺墨稽首敬¶
　　觀因題其後¶
　　家傳文獻六經香袖有驪珠日月光喬木隂隂人¶
　　已逺祗應故笏是甘棠嘉泰壬戌七夕前三日豫¶
　　章李大異¶
　　曾子宣被召帖¶
<pb:KR3h0068_WYG_012-7b>¶
布啟被召經途特辱垂訪廹於行役不及謁謝幸冀財¶
恕乍遠保愛為祝聊奉啟代面叙不宣布手啟上徐君¶
茂材足下¶
　　曾子宣與宋親帖¶
布叩頭為别滋久良以馳想每辱書示審(闕/)况佳福兼¶
承旦夕遂還侍下趣裝諒亦勞止新塗去此不逺因風¶
頻恵問為佳爾未相見間多愛五娘子不日離家想離¶
戀不易更宜寛中加愛六妗已下一一同此伸意為煩¶
<pb:KR3h0068_WYG_012-8a>¶
惱中未及子細不訝不悉布叩頭宋親茂材¶
　　熹未冠而讀南豐先生之文愛其詞嚴而理正居¶
　　常誦習以為人之為言必當如此乃為非茍作而¶
　　於王子發舍人所謂自比劉向不知視韓愈為何¶
　　如者竊有感焉今乃得於先生之族孫濰見其親¶
　　筆不勝歎息文昭公字頃嘗於長樂僧舍見之至¶
　　於湘潭文肅之書則亦今始得觀也紹熙甲寅夏¶
　　四月廿二日新安朱熹書於宜春昌山渡之客舎¶
<pb:KR3h0068_WYG_012-8b>¶
　　味南豐先生右軍墨池記方勉學者進於道德何¶
　　暇役心字畫間者今觀此帖亦未嘗不善也新安¶
　　朱公因覩親筆而極論先生之文蓋璧慶元初與¶
　　公同在史院暇日評本朝諸老之作公所推許視¶
　　今巻中語一同又為璧誦范貫之奏議集序不遺¶
　　一字時公春秋已高强記猶爾况其論說魁偉闡¶
　　明聖真蓋將與先生並傳於千載而未知孰為先¶
　　後也染翰工拙宜公所畧而獨有感於斯文視先¶
<pb:KR3h0068_WYG_012-9a>¶
　　生記墨池之意亦何以異哉嘉定元年四月眉山¶
　　李璧¶
　　南豐兄弟之文自成一家嘗得玩誦其翰墨及湘¶
　　潭帖今始見之道夫力學當世其家所勉之而已¶
　　嘉定(闕/)子上已後二日吳郡衞涇書於臨川驛舎¶
　　觀道夫寳藏先世手澤文獻所在班班可考兹孝¶
　　子慈孫之心也嘉定元年孟夏甲子永嘉徐誼敬¶
　　書於豫章襟帶堂¶
<pb:KR3h0068_WYG_012-9b>¶
　　陳后山謂向來一瓣香敬為曾南豐糿誦是詩暨¶
　　讀先生元豐類藁其言必止乎仁義誠一代之儒¶
　　宗是知當時學者起敬起慕后山獨發之吟詠也¶
　　先生手澤散逸族屬居多族孫道夫講書摭其所¶
　　有寳藏惟謹合諸祖翰墨刋成大軸一日(闕/)訪逮¶
　　出以見示再拜敬觀家學之淵源端有自來矣道¶
　　夫之尊府艇齋先生早游韓吕之門旋謁名公大¶
　　老琢磨講貫學成行尊曾不求於聞達偉哉區區¶
<pb:KR3h0068_WYG_012-10a>¶
　　幸窺先哲之典型更識名門之文獻歛袵為之三¶
　　歎道夫篤志切問卓然自立於鄉曲咸謂克世其¶
　　家云嘉定辛巳五月上澣襄陽王(闕/)謹書¶
　　曾公道夫出示先世手澤歛袵拜觀之餘敬題二¶
　　小詩嘉定壬午下元日里人聶子述¶
　　香瓣平生滿意薰更參曲阜問闗津只疑黃閣官¶
　　尊貴不敢近前丞相嗔¶
　　一門翰墨森圭璧諸老題評粲錦花珍重雲仍好¶
<pb:KR3h0068_WYG_012-10b>¶
　　收拾夜虹貫月定君家¶
　　頃年嘗見曲阜手澤於番陽彭尚書家後又兩見¶
　　文肅真帖然忘其處所矣若南豐與湘潭翰墨則¶
　　未之見也來撫訪跡故家於是識湘潭之孫濰而¶
　　因得盡窺其先世四君子典刑雖紙弊墨渝生意¶
　　曅然故在不謂衰莫潦倒猶有此一幸遇也敬書¶
　　以志喜嘉定癸未夏浚儀趙汝談¶
　　予平生閲前軰翰墨不少獨南豐湘潭文肅文昭¶
<pb:KR3h0068_WYG_012-11a>¶
　　手澤雖在鄉里乃未之見道夫曾兄一日出此軸¶
　　以相示見其書猶見其人焉歛袵讀之所得多矣¶
　　若夫四公之文章履行近世諸賢已自著語無所¶
　　容喙姑紀嵗月以附巻尾嘉定甲申夏六月甲午¶
　　里人董居誼¶
　　荆公南豐皆以淡墨片紙荒率行草而人往往從¶
　　其後收之易世之後敬之如此此如敧破㡌煨半¶
　　芋振衣迎客客主無語而意自消因思少年舉子¶
<pb:KR3h0068_WYG_012-11b>¶
　　一門三第非四方所少功名富貴竟亦何足復道¶
　　惟人自有集列為三文大者見稱歐曾此大江以¶
　　西文山文水太平星聚諸賢福力左提右挈流風¶
　　餘澤不乏不衰是以至此也而非一家之慶一人¶
　　之禄一書生之所能也此巻家乘在流落為多在¶
　　文獻為少蓋後又百八九十年而徵宋猶有存焉¶
　　廬陵劉辰翁¶
　　文定公書如謝家子弟雖時蹇偃不端正自爽塏¶
<pb:KR3h0068_WYG_012-12a>¶
　　有一種風氣文肅公書如高麗吏人抗浪甚有意¶
　　氣文昭公書如玉環擁腫自是太平人物湘潭公¶
　　書如吳興小兒形雖未成而骨體甚雋一見此衆¶
　　妙何其幸歟丁亥四月十八日陳黃裳觀¶
　　即文公之書翰可以盡情而謹禮趙侯履常之說¶
　　得之觀曾公之致力於艱阨可以知其為人傅侯¶
　　仲珍之說得之文公之盛德固學者所當法曾君¶
　　之尚義其亦豈易及哉寳慶二年上元日西山真¶
<pb:KR3h0068_WYG_012-12b>¶
　　德秀書¶
　　廣賢曾堂賓出示先世手墨敬題廿八字滕斌¶
　　西風吹老髩根霜幾度青山送夕陽回首淵明今¶
　　已矣黃花猶帶晉時香¶
　　吾郷人物之盛莫踰曾氏一門者南豐兄弟之後¶
　　有艇齋景建焉艇齋之聞孫廣賢袖示先世遺墨¶
　　讀竟為之暢然噫樂其所樂憂其所憂安得見斯¶
　　人也哉鄉後學吳澄敬書¶
<pb:KR3h0068_WYG_012-13a>¶
　　前人手澤滿脩椽嵗月無多已棄捐誰似文安遺¶
　　帖在至今珍襲作家傳¶
　　片言流落總吾師策藁諄諄妙救時但恨故家三¶
　　四紙起人無限後來思　大德丁未六月望盱眙¶
　　周端禮¶
　　南豐而後艇齋君忠義詞章萃一門手澤流芳凌¶
　　刦火欽承猶得到來孫大德丁未立冬日前宫講¶
　　陳隨隱拜題¶
<pb:KR3h0068_WYG_012-13b>¶
　　招子拜觀帖後内翰文昭公三書云五十郎者吾¶
　　六世祖司直公尊行也(公乃艇齋父諱/晦之字仲共)内翰乃司¶
　　直公之叔祖故作書以此稱之其帖(闕/)故云叔翁¶
　　批蓋三帖是家書耳先世未嘗附焉觀雁湖李公¶
　　之跋則可見矣先君恐其遺散遂附於諸帖之後¶
　　招子因參其家傳攷其次第始得知焉乙亥冬隨¶
　　侍先君辟地稠原至於駝山屢遭鋒刄之阨此帖¶
　　此身甚於草芥殆幾於不保矣幸神其擁䕶與他¶
<pb:KR3h0068_WYG_012-14a>¶
　　書表裏佩在左右一旦遂為不失之物真可謂奪¶
　　之虎口而得之龍頷也嗚呼經此一番大變故而¶
　　所擕盡為一空可為當日憾然此生尚存斯文未¶
　　䘮猶可謂後來慶雖則神者相而亦莫非祖宗有¶
　　靈㝠㝠之中隂實相之也當是時如高大父艇齋¶
　　文安贊述及晦菴先生朱文公所與曾大父適軒¶
　　講書十七帖俱在嚢中其所謂贊述者僅存一軸¶
　　而文公墨帖祇存四五紙如此書則全璧依然青¶
<pb:KR3h0068_WYG_012-14b>¶
　　氊再復至今為全書為我家故物於斯弗失矣招¶
　　子暇日重為緝理遂得以窺先代四祖染翰之盡¶
　　其心文安講書收拾之盡其力祖考二君珍藏之¶
　　盡其功流傳三百年間紙未弊而墨未渝也嗚呼¶
　　一經靖康之變再歴開慶之擾終更德祐之阨異¶
　　書竒文古篆名迹至於泯没凘盡與之俱化者亦¶
　　不少而此帖巋然獨存尚傳千載曾不與之俱化¶
　　吁可怪也夫若使後人觀之聳然駭愕當撫卷而¶
<pb:KR3h0068_WYG_012-15a>¶
　　三嘆也為之子孫者又安敢失墜而忘其祖宗付¶
　　託之意哉故予題其帖曰傳家之寳云嵗在𤣥黓¶
　　敦牂季秋菊前一日八世孫招子再拜謹書於跋¶
　　尾(按招子跋與五十郎者皆文昭肇札也鐡網珊/瑚本五十郎人來帖末欵有宰上二字則此帖)¶
　　(為湘潭令宰札矣又考文定公鞏神道碑南豐縣/志選舉題名曾易占子六長曅早卒次鞏三牟四)¶
　　(宰五布六肇原本載肇於宰布/之前令皆仍之俟得真蹟考正)¶
　趙　抃¶
　趙清獻山藥帖(行楷書/紙本)¶
<pb:KR3h0068_WYG_012-15b>¶
　　　　　　　　　　　　　　四(項氏編號内項/氏諸印不錄)¶
抃啟辱誨示以南都山藥分恵曷勝珍感介還布謝崖¶
畧不宣抃頓首知郡公明大夫坐前即刻　海柑四十¶
顆容易為獻皇恐皇恐¶
　孫　甫¶
　孫之翰與德表帖¶
之翰啟孟冬薄寒伏惟德表兄長朝奉尊體起居萬福¶
之翰即日蒙恩不審邇來動止何似之翰改使湖北向¶
<pb:KR3h0068_WYG_012-16a>¶
已上狀自後江行寡便不數拜問之翰八月廿二日方¶
到本路十月中始還治舎内外幸亦如常末繇省侍伏¶
乞善保寢興專奉狀拜候不備弟之翰百拜德表朝奉¶
兄台前十月十五日狀¶
　外錄¶
　　陳繼儒云之翰孫之翰甫也嘗著唐史要論必盥¶
　　手始函之謂家人云萬一有兵燹之變貨財盡棄¶
　　之此書不可失也公移少間增損未嘗去手其在¶
<pb:KR3h0068_WYG_012-16b>¶
　　江東為轉運使出行部亦以自隨過休亭止輒復¶
　　修之會宣州有急變乗驛遽往行後金陵火延燒¶
　　廨舎子弟親負其笥避於池中島上公宣州還入¶
　　門問曰唐書在乎對曰在文潞公嘗從公借之己¶
　　巳除夕記¶
　孫之翰虞候還帖(行書/紙本)¶
甫啟虞候還附手啟必已呈左右節級歸又辱啟誨承¶
即日體况休豫深以為慰舟船極荷應副已差人申取¶
<pb:KR3h0068_WYG_012-17a>¶
亦欲完葺也有所教令時惠音餘惟順時自重以竢迅¶
擢不宣甫手啟子温運判屯田同年侍史三月廿六日¶
謹空¶
　司馬光¶
　司馬温公兩淮帖(行書/紙本)¶
光再覆伏自兵興兩淮幾為棄地朝廷雖欲漸謀經理¶
而兵食闕然未易倉卒辦也餘俟後訊詳具伏乞照知¶
光再拜¶
<pb:KR3h0068_WYG_012-17b>¶
　司馬温公史草并短啟附范忠宣手簡(史草并忠/宣簡不錄)¶
右伏蒙尊慈特有頒賜感佩之至但積下情謹奉狀陳¶
謝伏惟照察謹狀(闕/)月日具位(闕/)狀(此係温公/短啟真蹟)¶
　　温公起通鑑草於范宣公尺牘其末又謝人惠物¶
　　狀草也幅紙之間三絶具焉誠可寳哉岐國汝述¶
　　明可識¶
　　温公修通鑑起草於書牘間可見當日用意之厪¶
　　至答送物狀亦自為檢前軰之不茍如此可師也¶
<pb:KR3h0068_WYG_012-18a>¶
　　已嘉定八年十二月十四日任希彛觀於玉堂夜¶
　　直¶
　　此屬稿爾而字畫無一敧傾惟公不欺之學何往¶
　　而不在哉葛洪程珌趙崇和同觀因相與歎仰如¶
　　此¶
　　四百五十三字無一筆作草則其忠信誠慤根於¶
　　其中者可知已永昌元年其嵗壬午晉元帝即位¶
　　之五年也自正月王敦將作亂至十二月慕容皝¶
<pb:KR3h0068_WYG_012-18b>¶
　　入令支而還每事苐書發端一二字或四五字其¶
　　下則以云云攝之校今通鑑是年所書凡日時有¶
　　異同此或初藁而後更删定之歟始公辟官置局¶
　　前後漢則劉貢父自三國七朝而隋則劉道原唐¶
　　五代則范淳父至於削繁舉要必經公手乃定此¶
　　永昌一年事公不以屬道原而手自起草何歟然¶
　　則文正忠宣之手澤所存猶足企想元祐一時際¶
　　會之盛豈固以翰墨争長為可傳哉至順二年嵗¶
<pb:KR3h0068_WYG_012-19a>¶
　　次辛未夏四月乙丑東陽柳貫題¶
　　温公被命為通鑑給筆札辟僚屬其事至重其以¶
　　牘背起草可以見其儉字必端謹可以見其誠比¶
　　事而書該以一二字可以見其博紙尾謝狀稿此¶
　　尋常之事亦出於手書可以見其遇事之不茍也¶
　　方公作此時豈料其為後世之傳由今傳之盛德¶
　　之藴自然而形見蓋有不可勝言者敬慕不已謹¶
　　題巻末韓性¶
<pb:KR3h0068_WYG_012-19b>¶
　　司馬公編通鑑用范忠宣公手帖起草方晉之南¶
　　海多事晉書多引小書世說語論之類極叢冗此¶
　　載永昌之初一年或加之以潤色之辭矣公嘗自¶
　　言編閲舊史旁采小說豈果為晉史故耶此則未¶
　　之見也至順二年秋八月朔浦江吳萊謹跋¶
　　司馬公作通鑑長編范忠宣實與共事大綱領處¶
　　皆公手自筆削而元祐名臣漢唐以下人物非所¶
　　倫也故其相繼為相使四夷懐畏人莫敢有議者¶
<pb:KR3h0068_WYG_012-20a>¶
　　今觀此巻一時典刑猶在若冠冕而立殿陛之下¶
　　展玩惟有景慕甘立敬題¶
　　温公於通鑑書永昌元年事視此猶為詳備此特¶
　　其初稿耳而作字方整不為縱逸之態其敬慎無¶
　　所茍如此宜其十有九年始克成書歟今之文人¶
　　以敏捷為高貴輕揚而賤持重使温公復生未必¶
　　能與之相追逐也展玩之餘惟有掩巻太息而已¶
　　至正元年夏四月二十二日後學黃溍書¶
<pb:KR3h0068_WYG_012-20b>¶
　　張南軒跋荆公書謂丞相平生何得有許忙事此¶
　　言深中其病今觀温公此稿筆削顛倒訖無一字¶
　　作草其謹重詳審乃如此誠篤忠厚氣象凛然見¶
　　於心畫之表彼浮躁急廹者安能如是耶後學宇¶
　　文公諒書¶
　　司馬公通鑑編年一變班馬舊史之習而國家興¶
　　衰生民休戚善可為法惡可為戒者備此書矣故¶
　　以事繫月以月繫年而不以日或以年不以月者¶
<pb:KR3h0068_WYG_012-21a>¶
　　蓋週嵗之中記事之要總為一編而君臣父子是¶
　　非得失之互見使人得便觀覧有春秋之義例焉¶
　　此稿標題晉永昌元年事是年王敦還鎮元帝崩¶
　　乃江左立國之一變故公不得不手書之范忠宣¶
　　與公繼居相位今獲手筆於一紙豈勝幸哉至正¶
　　三年十月朔旦後學朱潤書¶
　　典午渡江後盗臣接跡起由其創業初所事不以¶
　　理温公成通鑑善惡悉就紀心畫既嚴正形見在¶
<pb:KR3h0068_WYG_012-21b>¶
　　藁紙藁蓋人所忽敬慎不少弛固宜公之心天地¶
　　同終始鄭元祐¶
　外錄¶
　　珊瑚網云隆慶辛未仲夏得於無錫安氏用價二¶
　　十二金¶
　王安石¶
　王荆公書楞嚴經要㫖(正楷書原/文不錄)¶
(款書/)余歸鍾山假道原本手自校正刻書寺中時元豐¶
<pb:KR3h0068_WYG_012-22a>¶
八年四月十一日臨川王安石稽首敬書¶
　　霜筠雪柏鍾山寺投老歸歟寄此生王介甫既賦¶
　　此詩元豐八年四月竟罷政而歸書經乃其時也¶
　　繼遂為元祐矣假本道原即劉秘丞恕也經中十¶
　　二者欲令法界衆生求男得男是時雱已卒介甫¶
　　之意端有所為後舎半山所居為寺申其薦拔可¶
　　歎也作字有斜風疾雨之勢亦其性卞急使然然¶
　　不妨得書法陵陽耄叟牟獻之書¶
<pb:KR3h0068_WYG_012-22b>¶
　　觀世音菩薩發妙耳門從聞思修入三摩地與眼¶
　　耳鼻舌身意日刦相倍此一節楞嚴經之法髓也¶
　　荆公暮年深悟佛理故特於是經提出而親書之¶
　　所以深警禪學之士豈復有心較世間之榮辱是¶
　　非及字畫之工拙也哉後學王蒙歎慨而敬書之¶
　　宋王安石字介甫號半山本撫州臨川人後居金¶
　　陵官至丞相封荆國公諡曰文追封舒王凡作字¶
　　率多淡墨疾書初未嘗畧經意惟達其辭而已然¶
<pb:KR3h0068_WYG_012-23a>¶
　　使積學盡力莫能到評書者謂得晉宋人用筆法¶
　　美而不夭艶瘦而不枯瘁黃庭堅云荆公率意而¶
　　作本不求工而蕭散簡逺如高人勝士敝衣敗履¶
　　行乎大車駟馬之前而目光在牛背此巻是荆公¶
　　手書楞嚴經㫖要視其所摘乃深於宗教由其積¶
　　學累功所至非㝷常漫自抄冩可擬觀其書圎轉¶
　　健勁别有一種骨氣風度俊逸有飄飄物外之想¶
　　予家法書頗衆如此本者止獲是經卷世所希見¶
<pb:KR3h0068_WYG_012-23b>¶
　　寂寥之中一展閲之亦可以出生死游浄土不為¶
　　無益絶勝羅塵網溺嗜欲饕餮墮於餓骨趣中歴¶
　　刦不能超也豈特貴其書之竒妙而已哉墨林子¶
　　項元汴敬識於攖寧菴其值三十金¶
　　宋淮海張邦基墨莊漫錄王荆公書清勁峭拔飄¶
　　飄不凡世謂之橫風疾雨黃魯直謂學王濛米元¶
　　章謂學楊凝式以余觀之乃天然如此墨池編以¶
　　介甫筆老不俗說郛所抄宋雜記謂荆公作字似¶
<pb:KR3h0068_WYG_012-24a>¶
　　忙者而山谷以荆公字法出於楊虛白今停雲舘¶
　　所鐫安石二札具在何嘗類楊景度也介甫書要¶
　　㫖巻留余處彌月縱觀因述諸說如是樂卿識¶
　文彦博¶
　文潞公祠部帖¶
彦博頓首祠部同年近累得來翰深荷勤意審美轉伏¶
惟歡會未涯披對春中萬萬愛重彦博頓首　静萬已¶
至且令模書必應過夏¶
<pb:KR3h0068_WYG_012-24b>¶
　吕大防¶
　吕維仲私門帖(行書/紙本)¶
大防頓首私門不幸息女䘮亡伏蒙台慈特賜手問仰¶
荷軫恤無任悲感未由面謝哀咽奉啟不次大防頓首¶
尚書右丞台坐¶
　蒲宗孟¶
　蒲傳正夏中蒲兵帖(行楷書/紙本)¶
宗孟頓首夏中蒲兵還辱榮翰遙懐德誼無時暫忘秋¶
<pb:KR3h0068_WYG_012-25a>¶
高氣清想惟邇日視履均勝南北遼邈江河阻修引領¶
話言實勞鍳寐初寒惟冀倍萬珍衞手削草率不宣宗¶
孟頓首知府鈐轄子中待制十二日¶
　唐　坰¶
　唐林夫征局冗坐帖(行書/紙本)¶
　　　　　　　　　　　　　三(項氏編號帖内項/氏李氏諸印不録)¶
坰啟征局冗坐忽辱珍翰意快目明殊增欣感昨日紙¶
再納一番朝夕躬請左右次不宣坰再拜彦逺尊兄侍¶
<pb:KR3h0068_WYG_012-25b>¶
史　午刻¶
　韓　絳¶
　韓子華承師詩帖(行楷書/紙本)¶
　　絳偶成拙頌寄沖師長老潁川韓絳上¶
承師一指便心空萬象森羅觸處通别後自它知不隔¶
漫漫積雪起寒風¶
　韓子華家湌帖(行楷書/紙本)¶
絳啟屢承見顧皆失迎候豈勝愧悚來早攀請家湌幸¶
<pb:KR3h0068_WYG_012-26a>¶
希垂訪庻少接清論也餘不皇悉絳祇啟節推同年廿¶
六日¶
　韓　繹¶
　韓繹瞻懐帖(行書/紙本)¶
繹頓首再拜留守司徒侍中繹瞻懐館下馳情旦暮昨¶
以承乏牽冗久疎左右之問悚作至深冬仲嚴寒伏惟¶
台候動止萬福區區鄉往未繇言侍仰覬保調寢味下¶
情之望謹奉啟不宣繹皇恐啟上留守司徒侍中台坐¶
<pb:KR3h0068_WYG_012-26b>¶
十一月一日謹空¶
　韓　縝¶
　韓玉汝欽聞帖(行書/紙本)¶
縝欽聞制命深副願言屬此守藩莫皇修慶嚮風馳想¶
言叙奚殫縝又上¶
　錢　勰¶
　錢穆父跋先起居帖(行書/紙本)¶
　　　　　　　　　　　　　　三(項氏編號帖内/項氏諸印不錄)¶
<pb:KR3h0068_WYG_012-27a>¶
先起居贈開府儀同三司司空一帖先叔父脩懿尚書¶
儀同十八帖已上元祐庚午十二月知軍州事勰因移¶
高陽安撫使辭墳遂命裝褫付沈氏以防遺墜云¶
　錢穆父顔帖跋(行書/絹本)¶
長安安氏富蓄法書顔帖數種此其一也觀其筆法圓¶
勁初不用意實為竒蹟又歎魯公之義烈而曾不得少¶
容于朝廷至逐為刺史迄不免淮西之行則時事可知¶
矣此又可深嗟而永歎云元祐九年甲戌四月會稽公¶
<pb:KR3h0068_WYG_012-27b>¶
穆父題時在開封東¶
　王　詵¶
　王晉卿潁昌湖上詩蝶戀花詞巻(行書紙本高一尺/長九尺原題黃山)¶
　　(谷蹟今從/秋岳辨正)¶
余前年恩移清潁道出許昌前途小阻留西湖之别舘¶
者幾一月常與韓持國范景仁泛舟嘯詠使人頓忘去¶
國流離之恨也韓公德性温厚風度高雅固已可愛范¶
公雖老而精神不衰議論純正白須紅面動輒醺酣時¶
<pb:KR3h0068_WYG_012-28a>¶
余有所賦詠公即取紅蓮葉命筆疾書初不經思佳辭¶
麗句頃刻而成坐客莫不驚歎也比聞朝廷就除端明¶
殿學士以寵之因思方今進任老成如公者若再起之¶
亦足以厚風俗耳¶
潁昌湖上余有贈諸公詩其畧曰清影十分月暗香千¶
柄蓮不知從此别高會復何年韓公詩曰浩歌輕白雪¶
宻意得青蓮詩就西橋月留為好事傳而蜀公云慣乘¶
霄漢鶴翻說淤泥蓮可惜玉臺處等閒閒幾年蓋公不¶
<pb:KR3h0068_WYG_012-28b>¶
喜釋氏故有是句亦可一笑也¶
小雨初晴迴晩照金翠樓臺倒影芙蓉沼楊柳垂垂風¶
裊裊嫩荷無數青鈿小　似此園林無限好流落歸來¶
到了心情少坐到黃昏人悄悄更應添得朱顔老　右¶
蝶戀花余舊不飲酒近年輒能飲故多醉中所書耳¶
　　黃文節公氣節矯矯其書遒勁一㸃一畫自有晉¶
　　人風度此帖在潁昌時日與韓范二公遨遊唱詠¶
　　之作觀其詩辭流麗飄然出塵而字畫雖放縱不¶
<pb:KR3h0068_WYG_012-29a>¶
　　羈而軌度不失信哉神品也花城沈子厚好古之¶
　　士每縱遊擕此帖以自隨至正丁酉春日遇余京¶
　　邸雨窓閒集談及四大家書出此以示展玩再三¶
　　敬題其後而歸之吳興趙肅識(行楷書/紙本)¶
　　余觀黃太史詩辭翰墨未嘗不為之景慕向年春¶
　　游錢唐訪仇氏於西湖别業出示太史公謫黔州¶
　　時與伯氏元明同行贈别帖有急雪鶺鴒相並影¶
　　驚風鴻雁不成行之句紙墨如新令人夢寐不忘¶
<pb:KR3h0068_WYG_012-29b>¶
　　今覩此巻與韓范二公集于潁昌湖上唱酬記事¶
　　之帖雖若草草不經意而波瀾洄婉氣象瀟灑煥¶
　　然復還舊觀公嘗云近年多醉中所書蓋記言耳¶
　　攷其時元祐間受時宰之厄志不得伸或寓意於¶
　　詩詞或形之於翰墨是故放而不拘也鍳賞者殆¶
　　不可以執一而論永樂十年秋八月翰林編修王¶
　　洪(行書/紙本)¶
　　黃丈節潁昌湖上詩皆元祐間如雷如霆之偉人¶
<pb:KR3h0068_WYG_012-30a>¶
　　韓持國范景仁是也文節公初學周越書已仿瘞¶
　　鶴銘大字險絶此巻用顔平原筆法兼帶楊凝式¶
　　韭花帖波策即八分書亦寓其中絶無纎毫本色¶
　　自謂二十年抖擻俗氣隨意顛倒信非虚語黃茂¶
　　仲擕示山中得之婦翁少林項公若以中丞所藏¶
　　東坡赤壁賦勒帖並行真合璧也天啟丁卯蒲月¶
　　前一日得觀於頑仙廬七十翁陳繼儒題(行/書)¶
　　此巻舊傳䨇井書眂其執筆迥不相肖公平生無¶
<pb:KR3h0068_WYG_012-30b>¶
　　移潁上留許昌事集中亦無此絶句而楮尾蝶戀¶
　　花詞入草堂選余心儗王晉卿蹟不敢遽謂然也¶
　　出家藏韓持國南陽集考之白雪青蓮之句為和¶
　　王都尉詩蜀公用玉臺故實的的可證余自喜老¶
　　眼生花猶堪懸定古人墨派也晉卿繪事為時所¶
　　重不以書名山谷曾以番人錦囊致誚然其去國¶
　　覊栖自云能飲託意信陵至推服蜀公大能忠君¶
　　愛國(下有之/字㸃去)蓋親受眉山陶鑄一洗膏粱夙習超¶
<pb:KR3h0068_WYG_012-31a>¶
　　詣乃爾即使未諳八法猶當以人重況豪落之氣¶
　　躍躍行墨間者乎先生幸珍惜勿河漢余言康熙¶
　　庚申九月望前一日檇李曹溶(行書連陳/跋一紙)¶
　李公麟¶
　李伯時孝經卷(原文/不錄)¶
　外錄¶
　　𤣥宰云伯時孝經力追鍾法宣和譜謂書逼魏晉¶
　　不虚耳其帖皆節文¶
<pb:KR3h0068_WYG_012-31b>¶
　方　勺¶
　方少翁黃鶴引詞帖¶
生逢垂拱不識干戈免田隴士林書圃終年庸非天寵¶
才初闒茸老去支離何用浩然歸筭似黃鶴秋風相送¶
　塵事塞翁心浮世莊生夢漾舟遥指煙波羣山森動¶
神間意聳囘首利鞿名鞚此情誰共問幾許淋浪春甕¶
　右黃鶴引方勺(勺著泊/宅編者)¶
　秦　觀¶
<pb:KR3h0068_WYG_012-32a>¶
　秦少游書黃庭經(小楷書原/文不錄)¶
　外錄¶
　　書畫舫云秦少游小楷黃庭經在長洲黃氏質山¶
　　公故物也其書於緊宻中特姿媚飄逸較海嶽臨¶
　　本字形差硬可方駕云後有吳傅朋李泰發鮮于¶
　　伯機康里子山四跋尾皆極贊美之¶
　秦太虚書古詩十九首(楷書原/文不錄)¶
　外錄¶
<pb:KR3h0068_WYG_012-32b>¶
　　書畫舫云秦太虚楷書古詩十九首一巻係盛年¶
　　筆妍媚動人今藏震澤王氏惜不及見之¶
　秦少游詩餘草藁巻(行楷書原/文不錄)¶
　　少游詩餘草藁一卷楷行妙絶駸駸出黃豫章上¶
　　子瞻評其書少游行草甚有東晉風味真知言哉¶
　　丁巳八月獲觀妙蹟漫書其尾張丑¶
　秦少游竹詩蹟(草書/紙本)¶
墨君颯颯風雨鳴垂鸞舞鳳翻青綬一竿珍重幾百緡¶
<pb:KR3h0068_WYG_012-33a>¶
奚啻渭川三百畆金鏘玉戛宫佩聲婢行奴顔謝花栁¶
得意真從寂寞間卓古高標壓羣醜不須辦直致湘江¶
便覺滿窓凉意透挺然葉節抱風孤頓應君子虚心受¶
雷迸籜龍龍欲走櫻筍紛紛徒適口破除肉味若聞韶¶
王猷笑咏還依舊藉檻湘隂淨簡書接地春華幻塵垢¶
拂手筆端可有神往來平安慰良友前時無偶後無繼¶
竒寳祕靈宜永久元豐三年上元日淮海居士秦觀識¶
　外錄¶
<pb:KR3h0068_WYG_012-33b>¶
　　坡公遺事云蘇長公未識秦少游少游知公將過¶
　　維揚作公筆語題壁公果不能辨大驚及見孫莘¶
　　老出少游詩數百篇讀之乃嘆曰向書壁者必此¶
　　郎也¶
　　東坡跋云少游近日學書便有東晉風味作詩增¶
　　竒麗乃知此人不可使閒遂兼有百伎矣進伎而¶
　　不進道則不可少游乃伎道兩進也浮屠不三宿¶
　　桑下東坡蓋三宿矣去後仲脩使君當復念我邪¶
<pb:KR3h0068_WYG_012-34a>¶
　　庚辰八月二十七日合浦清樂軒¶
　　渭南集跋秦少游書云黃豫章秦淮海皆學顔平¶
　　原真行豫章晩尤自稱許淮海則退避不肯以書¶
　　自名亦各其志也嘉定改元四月己酉山隂陸游¶
　　書¶
　　書畫舫云秦少游盛年學書人多好之唯錢穆父¶
　　以為俗後秦聞其語遂改度稍去俗氣漸趨平淡¶
　　然絶不為人知誠哉贋鼎易售也¶
<pb:KR3h0068_WYG_012-34b>¶
　蔣之竒¶
　蔣穎叔辱書帖(行書/紙本)¶
之竒啟辱書承比來體履佳愈逺宦枹罕想難於行計¶
也往使陜右乃所嘗到一味只有(闕/)人與兵馬便可以¶
習帥才也呵呵承國門嘗見訪非諭及則不知也方暄¶
自愛愛不宣之竒頓首彦和河洲司户二月二十日¶
　蔣穎叔北客帖(行書/紙本)¶
之竒頓首啟改朔伏惟台候萬福北客少留方此甚熱¶
<pb:KR3h0068_WYG_012-35a>¶
又房室隘窄良不易處亦聞小苦痔疾更乞調飲食將¶
息為佳久闊不展深以想念也謹馳啟上問不宣之竒¶
頓首再拜脩史承㫖侍讀台坐¶
　章　惇¶
　章子厚會稽尊候帖(行書/紙本)¶
會稽尊候萬福承待次維揚想必迎侍過浙中也宜興¶
度應留旬日二十間必於姑蘇奉見矣冀盡從容惇¶
别紙¶
<pb:KR3h0068_WYG_012-35b>¶
　吕嘉問¶
　吕望之蒙恩進職帖(行書/紙本)¶
嘉問衰晩無堪蒙恩進職易郡悉出交游延譽之賜將¶
何補報有媿而已辱誨示副以慶函禮意之厚益重慚¶
畏嘉問至青社累月乍脫東南之劇就一州之安良以¶
為幸但未知晤語之日馳情惓惓嘉問再拜¶
　林　希¶
　林子中奉見風範帖(行書/紙本)¶
<pb:KR3h0068_WYG_012-36a>¶
希再拜前此四年嘗於武林奉見風範然一往來之間¶
未及深接嘉誼而心所傾嚮固亦異於此矣乖隔以來¶
不審侍下福履何似希閒居吳門相望才數舎未緣前¶
見徒積瞻跂輒奉手狀通問幸恕崖畧不宣長樂林希¶
再拜劉君祕書文几二月十三日手狀¶
　王　升¶
　王逸老杜門帖(草書/紙本)¶
升再拜衰老杜門多病久不承興居之問日益系詠近¶
<pb:KR3h0068_WYG_012-36b>¶
魏端叔見臨能道動止之詳用以為尉累蒙見許一過¶
弊圃竟不聞足音因出切幸迂臨至望升再拜¶
　劉正夫¶
　劉德初又啟帖(行書紙本内項氏何氏/李氏陳氏諸印不錄)¶
正夫頓首又啟逺辱手翰得聞佳履殊用慰感正夫乍¶
至都下公私擾怵叙布草畧惟亮幸甚他冀珍嗇以需¶
褒除正夫頓首¶
　陳　瓘¶
<pb:KR3h0068_WYG_012-37a>¶
　陳瑩中仲冬嚴寒帖(行書/紙本)¶
瓘啟仲冬嚴寒伏惟尊候萬福瓘蒙恩遷叙兩官昨日¶
祗授聖恩深厚無以論報拜命感涕而已五八娘已成¶
親十娘在後月恐知之七六行謹此上問餘乞保重不¶
備瓘拜上思濟使君大夫十三姐縣君十一月廿二日¶
　陳　𤾉¶
　陳晉之詩帖(行書/紙本)¶
　　太常少&KR0056;陳暘¶
<pb:KR3h0068_WYG_012-37b>¶
行藝當年帝所聞聲名久矣動簪紳文塲秉筆淵源厚¶
師席談經業履醇白髮忽驚蒿里暮青山難問箬溪春¶
兩京模範垂芳逺多少生徒淚滿巾¶
　薛紹彭¶
　薛道祖雲頂山詩卷¶
山壓衆峯首寺占紫雲頂西遊金泉來登山緩歸軫昨¶
暮下三學出谷已延頸山名高劍外囘首陋前嶺躋攀¶
困難到頼此晝亦永魏魏石城出歩歩松徑引青霄屋¶
<pb:KR3h0068_WYG_012-38a>¶
萬楹下俯二川境玉壘連金雁西軒列阡畛青城與岷¶
峨天際暮雲隱少城白烟裏水墨澹微影江流一練帶¶
不復辯漁艇東慚梓澤隘右喜錦川迥磐陀石不轉枯¶
枿弄芒頴四更月未出蕙帳天風緊客行弊帑垢到此¶
凡慮屏暫時方外遊聊愜素心静明朝武江路拘窘逐¶
炎景建中靖國元年七月廿四日翠微居士題¶
　　上清連年寳享清適絶塵物外皆自製亭名也錄¶
　　示詩句未見佳處想難逃老鍳也舊藁不存尚可¶
<pb:KR3h0068_WYG_012-38b>¶
　　記憶¶
雨不濕行徑雲猶依故山看雲醒醉眼乗月棹&KR0158;瀾水¶
上三更月烟中一葉舟寒臨重閣迥影帶亂山流暮煙¶
秦樹暗落日渭川明平林映日疎野草經寒短霜乾葉¶
飄零日出水清淺官冷繫懐非吏事地徧相訪定閒人¶
一馬春風過微雨竹間歸路淨無塵鷗鷺驚飛起秋風¶
菱荇花一徑入中渚坐來惟鳥啼水雲生四面常恐世¶
人迷綠逕無行路蒼苔露未晞曾夢春塘題碧草偶來¶
<pb:KR3h0068_WYG_012-39a>¶
霧夕看紅蕖無人雲閉戸深夜月為鐙曉露凝蕪逕斜¶
陽滿畫橋不眠聽竹雨高卧枕風湍橋橫雲壑連朝渡¶
雨暗鐙窓半夜棋微波拂涼吹澹烟生逺樹天寒湘水¶
秋雨暗蒼梧暮乗月多忘歸往返帶霜露自然鷗鳥親¶
日與漁樵遇去意已輕千里陌深杯難醉九&KR0158;腸灞陵¶
葉落秋風裏忍對霜天數雁行已上雖記然全章皆忘¶
之矣語固未佳要之恐平生經心一事老友必憐其散¶
落便風早以為寄也紹彭再拜　更有第三編亦不見¶
<pb:KR3h0068_WYG_012-39b>¶
來信不言及必不在彼不知失去何處如何如何¶
　　左綿山中多青松風俗賤之止供樵㸑之用郡亝¶
　　僧刹不見一本余過而太息輒諷通守晉伯移植¶
　　佳處使人知為可貴東川距綿百里餘入境遂不¶
　　復有晉伯因以為恵沿流而來至此皆活作詩述¶
　　謝併代簡師道史君紹彭上¶
越王樓下種成行濯濯分來一葦航偃蓋可須千嵗榦¶
封條已傲九秋霜含風便有笙竽韻帶雨偏垂玉露光¶
<pb:KR3h0068_WYG_012-40a>¶
免作㸑烟茅屋底華軒自在拂雲長¶
通泉字法出官奴日日臨池恨不如䨇鯉可無輕素練¶
數行惟作硬黃書鄉闗何處三秦路馬足經年萬里餘¶
多謝玉華宫畔客新詩未覺故人疎　和巨濟韻　臨¶
池通泉為如字韻牽非實事也不笑不笑¶
　　右宋薛紹彭書五紙薛氏三鳳名河東紹彭其後¶
　　人也字道祖號翠微居士居長安符祐間以書名¶
　　名竝米芾今書史會要所載是也水村陸公得此¶
<pb:KR3h0068_WYG_012-40b>¶
　　巻特愛重間出示余為識數語於後長沙李東陽¶
　薛道祖三帖¶
　　晴和帖¶
紹彭啟兩日途中不得少欵為慊晴和想起居佳安二¶
畫久假上還希撿收許借承晏張遇墨希示一觀千萬¶
千萬承晏若得真完雖異熱帖亦可易更俟續布不具¶
紹彭再拜大年太守執事廿八日¶
　　二像帖¶
<pb:KR3h0068_WYG_012-41a>¶
紹彭啟早來蒙教多荷借示二像甚佳得觀多幸雜畫¶
更借數種所喻智永曇林二書於左右不恡但不欲雪¶
山他畫皆可也紹彭頓首大年防禦執事　雪山非不¶
佳但苦太大軸耳¶
　　隨事吟帖¶
紹彭啟寺中日昨領來教不及為報皇悚可知枉誨伏¶
審經夕氣凉台候萬福隨事吟蒙借示多幸謹還納去¶
劉二乃云有兩軸若并得一閲幸也古經紙若空得畫¶
<pb:KR3h0068_WYG_012-41b>¶
贊小字三十行可耳古綾古絹亦求一閲羅有難書矣¶
人還不一紹彭再拜大年太尉　容三十行兩叚亦可¶
也元本自是兩段¶
　　書法自古至今皆有沿襲繇魏晉六朝隋唐以至¶
　　於宋其遺跡可考而知惟米元章英資髙識力欲¶
　　追晉人絶軌同時如薛道祖是其同盟者也故能¶
　　脱唐畧宋齊踪前古豈不偉哉孟頫¶
　　前脩謂道祖作字軒輊六朝有超妙入神之譽夷¶
<pb:KR3h0068_WYG_012-42a>¶
　　考其法誠不虚矣此晴和二像隨事吟三帖予咸¶
　　淳甲戌曾觀今獲觀於伯雨書室俯仰間廿有九¶
　　年如天津橋上一見李白喜可知也大德壬寅清¶
　　明日蓀璧金應桂題時年七十嵗¶
　　紹彭書世不多見如伯雨所藏三帖雖雜於六朝¶
　　盛唐人書中當無愧也居仁¶
　外錄¶
　　寓意編云伯雨舊藏道祖三帖今在沈氏乃倪雲¶
<pb:KR3h0068_WYG_012-42b>¶
　　林故物也¶
　薛翠微雜書四帖(原文/不錄)¶
　薛道祖書世說新語(小楷書原/文不錄)¶
　薛翠微昨日帖(草書蠟/牋本)¶
昨日得米老書云欲來早率吾人過天寧素飯飯罷閲¶
(原蹟閲/字旁注)古書然後同訪彦昭想亦嘗奉聞左右也侵晨¶
求見庶可偕行幸照察紹彭再拜¶
　外錄¶
<pb:KR3h0068_WYG_012-43a>¶
　　書畫舫云薛紹彭字道祖號翠微居士米元章書¶
　　畫友也其書緊宻藏鋒得晉宋人意惜少風韻耳¶
　張舜民¶
　張芸叟姻期帖¶
舜民再啟姻期必嘗經度舜民以初二日次洛中自爾¶
至初六日良吉又以一行兵冗不能久留欲於初六將¶
財定併行并以是日納壻留在門下翼日遂行未審可¶
否餘堇面質舜民頓首¶
<pb:KR3h0068_WYG_012-43b>¶
　陳師錫¶
　陳伯脩嵗晏帖(行書/紙本)¶
師錫頓首嵗晏伏承德履休佳辱手畢霑餉名醪野人¶
豈當厚賜仁者之粟懐恵為多餘面謝不一一師錫頓¶
首方&KR0158;監郡宣德執事¶
　邵　䶵¶
　邵仲恭到京帖(行草書紙本内/項氏諸印不錄)¶
䶵啟到京俗事區區遂不果頻上狀鄉往何可言秋暑¶
<pb:KR3h0068_WYG_012-44a>¶
尚爾不審迹成公外動静何如䶵無狀承乏東排岸勉¶
力祇職未緣聚會謹勒手啟候起居唯祈以時保衛不¶
宣䶵再拜存道良親司理閣下¶
　蔡　卞¶
　蔡元度雪意帖(草書/紙本)¶
卞拜覆雪意殊濃甿畆大洽殊為可慶蒙賜答誨尤以¶
感慰適行首司呈賀雪笏記似未穏試為更定如可用¶
即乞令冩上也不備卞拜覆四兄相公坐前¶
<pb:KR3h0068_WYG_012-44b>¶
　李之儀¶
　李端叔别紙帖(行書/紙本)¶
之儀再啟伏讀别紙延予加重深畏非據頃自稍逺一¶
向杜門時到田畆間與村老周旋外塊坐而已高誼素¶
所景仰裹糧而趨固所欣願况近在數十里地邪便當¶
掇置以圗傾盡不愚早晩可囘聞其婦家已有代期何¶
猶遷延也丁君聞好事鄙語書於(原蹟於/字旁注)質轉應副過¶
煩&KR0324;予皇恐皇恐叔黨定肯書否果得之足以借重也¶
<pb:KR3h0068_WYG_012-45a>¶
乍到過從必未間又端若將逺别得無應接稍勞否之¶
儀再啟¶
　何　㮚¶
　何文縝即辰六月帖(行書紙本内項/氏二印不錄)¶
㮚拜覆姑夫都大提刑寶謨郎中姑姑令人即辰六月¶
徂暑稼寶告登恭惟疊組輝華宸眷益楙尊候神贊動¶
止萬福㮚不振之蹤(闕/)　累侍所生&KR1423;門忍貧仰藉鴻¶
休知感知自此嘗一再貢狀嗣以無謂弗敢溷籖史若¶
<pb:KR3h0068_WYG_012-45b>¶
詹依一忱則食息未始少替鄉間之梅霑足日來晴炎¶
泉流易涸目今更得甘霔一飽可指期矣江右擾擾聞¶
已平戢威惠所孚固宜屏迹知縣表兄微恙已遂向安¶
深切慶忭内除尊表安問如織兩院㛐恭人尊候㬅福¶
禁從之拜鄉里應有驅榮伏聽嚴戒不備㮚拜覆¶
　趙令畤¶
　趙德麟蒙餉梨栗帖(行書/紙本)¶
令畤頓首辱恵翰伏承久雨起居佳勝蒙餉梨栗愧荷¶
<pb:KR3h0068_WYG_012-46a>¶
比拜上恩賜茶分一餅可奉尊堂餘冀為時自愛不宣¶
令畤頓首仲儀兵曺宣教八月廿七日¶
　薛尚功¶
　薛用敏摹鐘鼎彜器欵識(二十/卷)¶
　　鐘鼎欵識法帖二十卷趙孟頫鍳定¶
　　嘉熙三年冬十有一月望後十一日外縣朝請郎¶
　　新知臨江軍事楊伯嵒拜觀於廿四叔外翁書室¶
　　後二十年弁陽周宻得之外舅泳齋書房¶
<pb:KR3h0068_WYG_012-46b>¶
　　集金石錄者多矣尚功所編尤為精詣况其墨蹟¶
　　乎予舊於山隂錢德平家屢閲之誠竒書也至正¶
　　元年十二月甲子鍳書博士柯九思書於吳氏遜¶
　　學齋¶
　　錢唐薛尚功摹集三代彜鼎欵識文凡廿&KR1505;較其¶
　　器之墨蹟筆精墨妙過之又集討論有出於博古¶
　　考古諸書之外前軰博雅精詣如此彼困而不學¶
　　竊好古之名自此於米顛者得不有愧方外張天¶
<pb:KR3h0068_WYG_012-47a>¶
　　雨老學齋觀¶
　　予讀薛尚功集古金石文常歎其博及見謝長源¶
　　所收尚功冩本乃知金石刻僅得其半而冩本字¶
　　畫為精夫學至於博而精豈特論藝文而已至正¶
　　元年後五月廿二日靈武斡玉倫徒克莊在武林¶
　　驛書是日以潘雲谷墨試張掖劉伯温所遺黃羊¶
　　尾毛筆¶
　　至正七年秋八月十二日巴延布哈觀(小/篆)¶
<pb:KR3h0068_WYG_012-47b>¶
　　番陽周伯温觀於中吳寓舎(正/篆)¶
　　姑蘇王行觀¶
　李　彭¶
　李商老公闢家兄帖(行草書/紙本)¶
公闢家兄得彼相從當甚歡也然亦以親老思北歸何¶
時遂耶小妹子與諸孤幸此糊口粗安勿煩為念但念¶
八長成未有親親三十已許與小子房(闕/)弟十二子為¶
婚須候念八了當方議之也令嗣去年相見或云尚未¶
<pb:KR3h0068_WYG_012-48a>¶
出京久不訪及諒當專令人來㛐所耳别紙示諭備悉¶
來諭敢不在下懐耶未間千萬珍重彭頓首¶
　(闕/)　愭¶
　(闕/)愭初冬薄寒帖(行書/紙本)¶
愭頓首啟初冬薄寒伏惟衞生有經啟處禔福别來傾¶
企不少置比奉書誨副以土珍良戢厚意愭比徙寓常¶
熟閒居一動勞費滋甚乍到人事衮衮畧此通訊自餘¶
嗣布睠集均康令弟省幹美除有所向未宫拜并三意¶
<pb:KR3h0068_WYG_012-48b>¶
山邑有喻不外正寒唯千萬為器業厚䕶或有警誨片¶
札付邸吏只附來常熟可也不不罪罪十月廿七日愭¶
頓首再拜叔至省幹舎人契友¶
　釋法暉¶
　法暉細書經塔¶
　外録¶
　　書系云釋法暉政和二年天寧節以細書經塔來¶
　　上作正書如半芝麻粒冩佛經十部曰妙法蓮華¶
<pb:KR3h0068_WYG_012-49a>¶
　　經楞嚴經維摩經圎覺經金剛經普賢行法經¶
　　大悲經佛頂尊勝經延壽經仁王䕶國經自塔¶
　　頂起以至趺坐層級鱗次不差毫末恍然如鬱¶
　　羅蕭臺突兀碧落說者謂作此字時取竅宻室¶
　　正當下筆處容光一㸃明而不耀故至細可書¶
　　然其字累數百萬不容脱落而始終如一亦其¶
　　誠心則有是耶¶
　女李清照¶
<pb:KR3h0068_WYG_012-49b>¶
　李易安一剪梅詞¶
紅藕香殘玉簟秋輕解羅裳獨上蘭舟雲中誰寄錦書¶
來雁字囘時月滿樓　花自飄零水自流一種相思兩¶
處閒愁此情無計可消除纔下眉頭却上心頭　右調¶
一剪梅¶
　外録¶
　　書畫舫云易安詞藁一紙乃清閟閣故物也筆勢¶
　　清真可愛此詞漱玉集中亦載所謂離别曲者耶¶
<pb:KR3h0068_WYG_012-50a>¶
　　卷尾畧無題識僅有㸃定兩字耳¶
　　才婦録云易安居士能書能畫又能詞而尤長於¶
　　文藻迄今學士每讀金石録序頓令心神開爽何¶
　　物老嫗生此寧馨大竒大竒¶
　宋蔡蘇黃米四大家合卷¶
　　鍾元常薦季直表(原文/不録)¶
(款書/)丁酉清和下浣宿雨新霽長林如沐小齋蕭宗漫¶
臨一過似覺塵逺莆陽蔡襄¶
<pb:KR3h0068_WYG_012-50b>¶
　　次韻王晉卿送梅花一首¶
東坡先生未歸時自種來禽與青李五年不踏江頭路¶
夢逐東風泛蘋芷江梅山杏為誰容獨笑依依臨野水¶
此間風物君未識花浪翻天雪相激明年我復在江湖¶
知君對花三歎息　僕去黃州五周嵗矣飲食夢寐未¶
嘗忘之書此一詩寄示李樂道也軾¶
庭堅頓首承示諭數往助崇德姨母此蓋公孝友之素¶
仕宦所得唯此而已其餘亦何足道耶願數顧省立則¶
<pb:KR3h0068_WYG_012-51a>¶
參於前在輿則倚於衡也庭堅頓首¶
五鼓起迎駕作此書極草草也¶
　　今日獻汲相國紀慶生申祝壽訴𠂻情輒録呈芾¶
　　頓首再拜¶
薰風吹綻滿池蓮曉雲樓閣鮮繡閣華堂嘉會齊拜玉¶
爐煙斟美酒奉觥船祝芳筵宜春耐夏多福莊嚴富貴¶
長年　頌德紀慶生申鷓鴣天芾頓首再拜¶
芾頓首再啟觀使樞宻太尉先生鈞席芾頓首再拜經¶
<pb:KR3h0068_WYG_012-51b>¶
宿恭惟台候萬福伏想般舟良勞神用俟到蕭閑參見¶
次前蒙寵賜嚴命不許辭然今有所獻公亦何辭以拒¶
之通圍願隨茸錦增光久為選人鈍滯非稱也若不以¶
為洪願檢入謹奉啟不宣芾頓首再拜¶
　　余垂髫時即喜事翰墨年來所藏前代名蹟頗富¶
　　若宋之四大家則未之有也蒐羅廿年得彚此册¶
　　誠為宇内第一大觀昔趙子固云性命可輕至寳¶
　　是寳余於此帖亦云金華宋濂¶
<pb:KR3h0068_WYG_012-52a>¶
　　延陵吳寛觀記之¶
　　宋代法書名家濟濟册中四公當時負望後代推¶
　　宗可為有傳人而有傳跡者也宋學士得彚其書¶
　　於一册之中焚香静對恍揖諸賢於一室之中與¶
　　之寤寐同堂也其樂為何如耶即南面百城亦不¶
　　與易也東海張弼¶
　宋名公翰墨合卷¶
　　蘇子瞻牡丹和韻詩帖¶
<pb:KR3h0068_WYG_012-52b>¶
光風為花好奕奕弄清温撩理鶯情趣留連蝶夢魂飲¶
酣浮倒暈舞倦怯新翻水竹傍邉意明紅似故園　牡¶
丹五言和人韻軾¶
　　蘇子瞻官屬帖¶
軾此間官屬中有游九思誠之自長沙邀來攝經幕其¶
人有志趣曉民事亦嘗從元晦遊又有嚴昌裔慶曾永¶
州人軾舊與之欵慤實可委信又有李悰静翁見為經¶
屬雖才短頗氣直肯言此外又有兩三人頗習事自楚¶
<pb:KR3h0068_WYG_012-53a>¶
來(旁一行云武行中勇毅/者極難得收拾得數輩)其餘亦頗似肯向前亦未有¶
顯過者凡百姓教詔之甚而不悛然後不免治之耳諸¶
郡守得人者寡例多茍且其間亦多闕向來三司共作¶
一味是人情今與兩臺約請公是選不可一毫欺朝廷¶
但却似目前難得人到任後今已辟兩處(闕/)詣頗以為¶
然也吳伻到遵州後彼中事(闕/)　殊覺血脉通貫見已¶
攝守極通曉也李天亨規摹只是理會兵財兩事甚有¶
條緒至今傳道之林君本政書(闕/)未盡要其根本之論¶
<pb:KR3h0068_WYG_012-53b>¶
得其家更有數書已往録矣廣州農事(闕/)尤滅裂若今¶
冬尚備數於此亦當考究料理也此間士人聞見極陋¶
然資質寧無佳者軾再過學中與之講論經史學宮弊¶
甚已脩治增廣講堂之旁列前政生祠不免徙置佛寺¶
用其處新濓溪二程先生祠庶來者知向方耳軾比領¶
御筆理會買馬事既而軾奏聞又御筆批下依奏依奏¶
往返自更遞共不廿日荷(闕/)上不棄外應之如響軾凡¶
有所見其敢不自竭况敢自有疎外耶其他可(闕/)教者¶
<pb:KR3h0068_WYG_012-54a>¶
(闕/)一二(闕/)示免之軾再拜　偶有肘子納二十枚并川¶
墨兩笏同寄軾又拜¶
　　蘇子瞻兖海帖¶
在兖海與青社宻邇嘗得希文侍郎音問忽嘗詗(闕/)閣¶
下昆季動静深在念也朝城三叔中舎嘗得書尺三叔¶
母去年十二月傾逝在逺官極孤寂也雄州四叔推官¶
在官下無恙軾再拜¶
　　蘇子由和子瞻詩帖¶
<pb:KR3h0068_WYG_012-54b>¶
矯矯公孫才不羣白駒衝雪(闕/)新春忽過銀闕迷歸路¶
誤認瑤臺㝷故人訪我不嫌泥(闕/)滑留君深愧酒非醇¶
歸時九陌鋪寒月清絶空教僕御(闕/)　和子瞻兄招子¶
髙晩飲轍¶
　　薛道祖昨日帖(見本集/不録)¶
　　米南宫雞黍詩帖¶
雞黍招要意已真後堂許到轉相親巧栽花竹豈多地¶
净掃軒窓無一塵傾倒不知情話宻衰隤深畏酒行頻¶
<pb:KR3h0068_WYG_012-55a>¶
落花一夜成疎迹風雨還增客恨新米黻¶
　　郭祥卿山頭詩帖¶
山頭崒嵂侵霄漢片幅之間據其半河水盤旋寒玉貫¶
雲氣濛濛中截斷峯巒回合平若按山城嵯峨聳樓觀¶
下有森森林木灌隱約浮空露纎巘沙平野曠征途逺¶
行人凌競馬欲汗天機滿前呈爛熳濃墨如新色凌亂¶
渾沌鑿破太極判元氣淋漓風雨散若非定以范寛斷¶
誰能展此竒手段玉堂老仙重稱贊絶筆當為古之冠¶
<pb:KR3h0068_WYG_012-55b>¶
牙籖玉軸宜倒看縱得千金慎勿換老眼摩娑獲珍玩¶
不敢留題只驚嘆吳郡郭麟孫¶
　　楊補之詠鞵詞帖¶
端正纎柔如玉削窄韈宮鞵輭襯吳綾薄掌上細看纔¶
半搦巧偷強奪嘗春酌　稳稱身材輕綽約微歩盈盈¶
未怕香塵覺試問更誰如様腳除非借與嫦娥着　右¶
咏鞵調蝶戀花逃禪老人楊無咎¶
　　陳晉之行藝詩帖(見本集/不録)¶
<pb:KR3h0068_WYG_012-56a>¶
　　吳傅朋題節義夫人傳詩帖¶
國歩阽危古所稀曠無仗節不勝譏得夫人輩戡多難¶
撥亂興衰亦庶幾¶
丈夫効死以成仁何事臨危反愛身有靦閨門全節義¶
傷今思古淚沾巾　右二詩題節義榮夫人傳紹興十¶
一年嵗在辛酉正月十一日錢唐吳說¶
　外録¶
　　珊瑚網云余家向藏宋人墨蹟共四十則僅録前¶
<pb:KR3h0068_WYG_012-56b>¶
　　九幅其餘如王晉卿覆子中内翰送茶器珍核祖¶
　　建為七姐禀丈母要糟藏翁孫姐姐書覆四哥宣¶
　　贊姻事及范資政張孝祥吳傅朋諸劄未及録也¶
　　又有宋人翰墨一卷後題先起居贈開府儀同三¶
　　司司空一帖先叔文脩懿尚書儀同十八帖已上¶
　　元祐庚午十二月知軍州事勰因移髙陽安撫使¶
　　辭墳遂命褫裝付沈氏以防遺墜云亦迸逸録為¶
　　念耳¶
<pb:KR3h0068_WYG_012-57a>¶
　宋賢十七劄子¶
　　宋公垂度支帖¶
綬頓首度支學士近奉宴言深慰勞吝忽承手札曲示¶
勤私貺及吳中碑本及藤㡌茶一奩傷費頗多不敢辭¶
拒但增靦佩之至謹因來价輒奉片幅為謝綬頓首四¶
日¶
　　葉道卿近遣帖¶
清臣啟近遣一幹隨府伉持書并録覧二書同詣鈴下¶
<pb:KR3h0068_WYG_012-57b>¶
計已呈露數日前追胥自彼還辱手教嵗不我與忽焉¶
隆夏言念出處光景載環夷險均之政如宿昔天休蹈¶
道深篤報上忠純樂職裕人無有内外顧為簡書所縛¶
不得車騎相過此可恨耳生拙守退伏盍族尸飡閒齋¶
晝眠後池晚飲惟性所適頗無羈牽長杜櫟之扶疎同¶
海鷗之放逸故人不為念也清臣頓首五月十八日¶
　　章子平承示帖¶
承示諭張恢者嚮以明公昆玉世契之厚待之以禮不¶
<pb:KR3h0068_WYG_012-58a>¶
謂全不循理切恐仰玷盛德然亦欲小警大戒可以完¶
其出處諒惟深宻公文如命頒下縣鎮矣衡竦息¶
　　林子中前日帖¶
希啟前日辱屈臨感刻感刻歸聖兄弟竝入開寳睿遂¶
當獨牒奈何天清一室速治之開寳舎亦望令人諭主¶
僧且那與小子虡并一二親情同處也恐見令姪般出¶
便據之也兼舉子紛然不可不先慮之也阻於面奉先¶
此布一二希頓首完夫府判朝奉學士兄十四日¶
<pb:KR3h0068_WYG_012-58b>¶
　　蔣頴叔遂往法濟帖¶
之竒啟知遂往法濟不勝依依長安酥二个葱雀鮓二¶
罐水梨鳳棲棃各十枚小藥少許聊薦賓盤幸冀容納¶
以鞫大獄不果拜違愴愴之懐不能勝述乍逺乞保重¶
不備弟之竒再拜九兄知府郎中¶
　　(闕/)逵七月帖¶
逵啟辱七月五日賜教承已西上今想對還當有休嘉¶
也秋暑未熄伏惟動止佳福逵山間粗好兒女來歸已¶
<pb:KR3h0068_WYG_012-59a>¶
餘月老來如夢寐間耳未緣款晤千萬為國加愛為國¶
加愛不宣逵上頴叔知置大夫閣下八月六日¶
　　劉無言昨夕帖¶
燾再拜昨夕幸得侍坐早來廷中瞻望顔色不款奉告¶
伏審晩刻尊候萬裕改月自當至左右適自局玉家親¶
賓紛然逮今未定旦夕專得面拜使還不備燾再拜五¶
伯父大夫伯母縣君座前¶
　　(闕/)煜久疎帖¶
<pb:KR3h0068_WYG_012-59b>¶
煜啟久疎脩問秀州道中賢子見過傳雅誨極荷意愛¶
之厚且承燕閒多適氣宇泰然至慰至慰比欲詣邑圗¶
一笑之樂屬治行廹窘悰賴不釋不克如願但向風怏¶
怏無已劇寒唯以時自全保固壽福瞻禱瞻禱煜再拜¶
致政太保大初兄執侍二日¶
　　葉石林人至帖¶
夢得叩頭人至辱教示審聞頓暄動止安健良深慰荷¶
冗幹極荷留念悚悚不知幾時定可還日遲面款入此¶
<pb:KR3h0068_WYG_012-60a>¶
月來淚眥頓昏痛作字艱強勉附報草草餘唯珍愛不¶
次夢得叩頭季貢貢元親契¶
　　張天覺女夫帖¶
商英惶恐女夫王撝之蒙收錄八月七日已解商水任¶
薦極餘溢遂可改京商英受賜與王氏均等㑹第二女¶
夫楊開還蜀輒令請見恐或下問河東北間事蓋楊生¶
從商英者二年矣伏恐上知商英惶恐再拜¶
　　周美成前日帖¶
<pb:KR3h0068_WYG_012-60b>¶
邦彦頓首啟前日特辱降顧閒冷之中倍增感激負疴¶
屛迹造謁不逮第深悚惕邦彦頓首啟¶
　　青谷德止夷塗詩帖¶
夷塗勿抛控抛控馬多失挹水勿極量極量器多溢安¶
史起天寳轉戰竟奔北辭臣獻頌詩要垂萬世則一字¶
堪白首大書仍深刻誰作語溪圗千里在只赤飛湍如¶
有聲旁匯浸層碧巉絶半巖間髣髴見馬迹不覺加手¶
磨真恐苔蘚没國姓前後異天運古今一向來文武才¶
<pb:KR3h0068_WYG_012-61a>¶
坐籌或操筆種種皆可稱俯仰重嘆息願君寳此圗置¶
之丹粉壁昔人如可作想像壯胷臆¶
　　林彦振承誨帖¶
攄頓首啟比不承誨下情渴仰知數辱顧訪皆失迎對¶
但深愧感蒙教伏審晩來尊候萬福峴刻已領蚤暮當¶
卜祗詣遽中馳此拜覆不宣攄再拜右司彦和尊兄座¶
前¶
　　韓良臣近間帖¶
<pb:KR3h0068_WYG_012-61b>¶
世忠咨目頓首啟運使直閣侍史近間言誼良勤懐向¶
比辰春雨伏惟漕輓餘閒台候曼福少懇近得旨以本¶
司官兵二月下旬以後劵食錢未有准擬權於貴司兊¶
撥應副已有公文奉聞今去支期不逺敢煩頤旨速為¶
兊撥錢三十萬貫告為嚴戒所屬星夜起發得二月中¶
旬内到軍前以濟急鬭候朝廷降到錢即便發還也千¶
萬干凂&KR0762;仄未間自愛不宣世忠咨目頓首啟運使直¶
閣侍史¶
<pb:KR3h0068_WYG_012-62a>¶
　　吳傅朋門内帖¶
說拜問門内眷聚伏想長少均協多慶賢壻以未接識¶
不及别狀孥累輩乗二巨艦轉江入淮甸頗遲遲今猶¶
未至次第經由高沙兒輩若知良臣在彼必往請見大¶
兒子近堂差泰州如皋監鹽偶得見闕便來赴官朝夕¶
先過此相聚數日而後之任仲子調真州推官尚有年¶
闕叔子嶽祠滿已一年半未得赴部同二季隨骨肉俱¶
來賢嗣昆仲一一均福說再拜¶
<pb:KR3h0068_WYG_012-62b>¶
　　吳居父伏自帖¶
琚伏自廿二日具稟報之後深慮旨揮未到勢不容留¶
遂將牌印牒以次官權管姑作急難給假起發方登舟¶
間忽領珍染寵示省劄如解倒懸感佩特達之意無以¶
云喻郎星夜前邁矣瞻望鈞光在邇兹得以畧切自炳¶
照琚皇恐拜覆觀使開府相公尊兄鈞席¶
　　葉正則觀牡丹詩帖¶
　　前日入寺觀牡丹不覺已謝惜其穠艶故以詩悼¶
<pb:KR3h0068_WYG_012-63a>¶
　　之敢冀見和適上¶
牡丹乘春芳風雨苦相妬朝來小庭中零落已無數魂¶
銷梓澤園腸斷馬嵬路盡日向䦨干踟蹰不能去¶
　　右宋賢劄子十七帖皆一代名流鴻望魁壘英巨¶
　　之筆往嵗客燕山嘗從朱忠禧公綠䕃亭中閲此¶
　　朱公好古家藏名蹟甚富每愛惜此册以為劉公¶
　　一札可當十部從事諸賢濯濯單言片翰竝有風¶
　　致非近世雕蟲之士所能比肩忠禧化去未久圗¶
<pb:KR3h0068_WYG_012-63b>¶
　　書散落此册為粥畫人持至江南思重參軍見之¶
　　悽惋遂出重貲購之命余題册尾余與思重皆忠¶
　　禧文酒之客覩此不勝人琴之感非徒以諸公手¶
　　澤之故耳王穉登書¶
　　右宋賢十七札首名綬者宋宣獻公也名上有朱¶
　　文印曰宋綬公垂公以楷名於宋今札亦是正書¶
　　遒勁有法清臣者葉學士道卿也蘇之長洲人衡¶
　　者章待制子也浦城人二公天聖嘉祐時人希者¶
<pb:KR3h0068_WYG_012-64a>¶
　　林子中也閩人之竒者蔣頴叔也草法老勁似王¶
　　荆公逵者不知何人其札乃與頴叔者故次於此¶
　　燾者劉無言也行草出入蘇黃而風趣盎溢山谷¶
　　云令天假以年江左又出一薄紹之矣殆非虚言¶
　　夢得者葉石林也書法與停雲所刻正同商英者¶
　　張天覺也書與語皆不免俗透末後句者固如是¶
　　耶邦彦者周美成也攄者林彦振也二公書俱類¶
　　　元長豈氣類相似耶世忠者韓蘄王良臣也史¶
<pb:KR3h0068_WYG_012-64b>¶
　　稱目不知書晩忽有悟能作字工小詞此札與運¶
　　使借錢者時尚在軍中或出佐史手正書有蘇長¶
　　公風致說者吳傅朋也李清照金石錄後序云尚¶
　　餘五七簏盗穴壁取去為吳說運使賤價得之即¶
　　此也琚者吳居父也行草逼肖米元章若不視其¶
　　款未有不以為元章者適者水心居士葉正則也¶
　　嘉王之立寳發於公以與趙丞相議不合即拂衣¶
　　歸水心詩早已精嚴晩尤高古今詩亦淡宕可喜¶
<pb:KR3h0068_WYG_012-65a>¶
　　書法蔡君謨而自具風骨中間名煜者為青谷德¶
　　止者皆不知何人書亦可觀此册舊為朱忠禧物¶
　　後為談岳山參軍名志伊字思重者得之後又轉¶
　　入汪景辰家今年秋王越石舫中見之余極愛劉¶
　　無言吳居父葉水心三札遂易得之略疏其人於¶
　　後愧疎(闕/)未能徧考以竢世之博雅者崇正甲戌¶
　　年秋九月閒止居士曹函光書¶
　宋人手簡¶
<pb:KR3h0068_WYG_012-65b>¶
　　　逵奉狀帖¶
逵啟近已奉狀計徹左右秋杪氣勁伏惟體候清勝逵¶
於此粗如前乃敢仰承大斾薄海陵而還今宜已安治¶
府東南大計一出指麾使權益重不次之寵未可量也¶
向寒惟希保重以慰卷卷不宣逵上頴叔制置大夫閣¶
下九月廿五日¶
　　　端友頃幸帖¶
端友皇恐再啟頃幸使斾久寓輦下可以朝夕承教而¶
<pb:KR3h0068_WYG_012-66a>¶
文禁拘牽不遂所欲迨今歉然方圗叙列區區先捧誨¶
示重複尤增感悚宏才偉德久處聞曠豈其所宜尚冀¶
以道順適重加葆輔前即龍光無任瞻祝端友皇恐再¶
拜¶
　¶
　¶
　¶
　¶
<pb:KR3h0068_WYG_012-66b>¶
　¶
　¶
　¶
　¶
　¶
　¶
　¶
　書畫彚考卷十二¶
