# -*- mode: mandoku-view; -*-
#+TITLE: 式古堂書畫彙考
#+DATE: 2015-08-24 23:16:26.317359
#+PROPERTY: ID KR3h0068
#+PROPERTY: BASEEDITION WYG    
#+PROPERTY: JUAN 卷四十
<pb:KR3h0068_WYG_040-1a>¶
欽定四庫全書¶
　書畵彚考卷四十¶
　　　　　　　　　　刑部左侍郎卞永譽撰¶
　　畵十¶
後五代¶
　趙　巖¶
　趙魯瞻神駿圖卷(一名調/馬圖)¶
　　南山之下汧渭之間想見開元天寶年八坊分屯¶
<pb:KR3h0068_WYG_040-1b>¶
　　隘秦川四十萬匹如雲烟騅駓駰駱驪騮騵白魚¶
　　赤兔騂皇韉龍顱鳯頸獰且好竒姿逸態隠駑頑¶
　　碧眼奚兒手足鮮歲時翦刷供帝閑柘袍臨池侍¶
　　三千紅粧照日光流淵樓下玉螭吐清寒往來蹙¶
　　踏生飛湍衆工舐筆和朱鉛先生曹霸弟子韓廐¶
　　馬多肉尻脽圓肉中畵骨誇猶難金羈玉勒繡羅¶
　　鞍鞭箠刻烙傷天全不如此圖近自然平沙細草¶
　　荒芊綿驚鴻脱兔爭後先王良挾䇿飛上天何必¶
<pb:KR3h0068_WYG_040-2a>¶
　　俯首服短轅　趙巖所畵此圖深得曹韓筆法余¶
　　亦好畵何能及也故以杜子美詩書之大德五年¶
　　菊節子昻¶
　　右調馬圖乃後梁駙馬都尉趙巖筆也巖喜丹青¶
　　工於人馬而胸次不凡能脱去筆墨畛域故其所¶
　　作與尋常畵手不同圖後松雪所題筆法精謹異¶
　　於他書豈亦重其畵而然耶此圖舊藏余友何翰¶
　　林元朗處今始見之因題其後時萬厯丁丑三月¶
<pb:KR3h0068_WYG_040-2b>¶
　　廿日茂苑文嘉¶
　　趙巖畵人馬余不多見僅見此卷其筆法髙古猶¶
　　有曹韓遺意盖梁人去唐猶未逺耳趙魏公得畵¶
　　馬三昧者故深加賞歎録杜拾遺長歌於其後微¶
　　此歌此書不稱此畵矣然拾遺集無此作魏公何¶
　　從得之古今詞人之作散逸不傳者多寧獨此歌¶
　　而已余按圖索駿乃竝得詩恐非天廐真龍不傳¶
　　老杜雕龍也壬戌中秋後五日太原王穉登題¶
<pb:KR3h0068_WYG_040-3a>¶
　丘文播¶
　丘文播文㑹圖(大挂幅絹本一幅有半青緑冠帶坐/飲者九人扶杖倚樹對談者二人捧)¶
　　(匜斚執侍者九人共二十人磅礴榆栁松竹之側/几席盤盂古致陸離桃李蓮房花果香鮮可擘座)¶
　　(中歌者按板者拱而聽者/酕醄者一一呼之欲下)¶
　李贊華¶
　東丹王人犬圖¶
　　畵人物以得其情性為妙東丹此圖不惟盡其形¶
　　態而人犬相習又得於筆墨丹青之外為可珍也¶
<pb:KR3h0068_WYG_040-3b>¶
　　子昂題¶
　　唐胡瓌用筆清而圓䖍得筆於父熟而勁但清圜¶
　　微劣於父爾五代之贊華深於形似盖自土風之¶
　　習前輩論筆乏壯氣信然今諸賞鑒多以東丹㑹¶
　　䖍大與譜叙不相表裏吾故表而出之大德九年¶
　　九月二十日無閑民云¶
　外錄¶
　　襄陽畵學云東丹王胡瓌蕃馬見七八本雖好然¶
<pb:KR3h0068_WYG_040-4a>¶
　　非齋室清翫¶
　李　昇¶
　李昇林泉髙隠圖卷(一名髙/賢圖)¶
　　自古雲林多隠者扶笻垂釣思悠然不妨濯足溪¶
　　流畔畵裡相看認古賢子昻¶
　　為厭繁華愛好山幽棲贏得此身閒生平已足林¶
　　泉興留取髙名滿世間京口郭天錫¶
　　有客垂鈎還展卷何人䇿杖且觀雲掀髯濯足應¶
<pb:KR3h0068_WYG_040-4b>¶
　　髙士一種風標似不羣虞集伯生¶
　　山青雲白萬林秋中有隠者心天游行來濯足天¶
　　池闊不與世俗同朋儔吳郡王希白頓首¶
　　拄杖尋幽問草堂獨看濯足向滄浪展書把釣何¶
　　為者又用閒心靜裏忙無碍居士¶
　外録¶
　　書畵舫云項氏收藏李昇高賢圖一絹本大著色¶
　　行筆極古布景尤異真有山頂蒙茸木身圓挺之¶
<pb:KR3h0068_WYG_040-5a>¶
　　勢昇蜀人寫彼土草樹米老稱其種種木葉古未¶
　　有倫不虚也卷前有宋思陵御題竝紹興小璽後¶
　　有趙子昂等五詩書畵兩優其為絶世名蹟信矣¶
　　又云李昇畵本細潤中有氣韻極為米南宫所賞¶
　　識檇李項氏藏其髙賢圖一卷蒼茫大類董源而¶
　　秀雅絶似王維或謂昇畵彷彿李思訓殆擬非其¶
　　倫矣昇又有瀟湘烟雨圖楊通老移居圖¶
　　米氏畵史云余昔購丁氏蜀人李昇山水一幀細¶
<pb:KR3h0068_WYG_040-5b>¶
　　潤而秀上危峰下橋渉中瀑泉松有三十餘株小¶
　　字題松身曰蜀人李昇以易劉涇古帖劉刮去昇¶
　　字題曰思訓易與趙叔盎今人好偽不好真使人¶
　　歎息¶
　　又云李文定孫奉世子孝端字師端收薛稷二鶴¶
　　唐李昇著色畵三軸其一幅山水舟舫小人物精¶
　　細秀潤其二幅畵長林石岸茅亭溪水數道士閒¶
　　適人物差大反不工於小者木石天成都無筆踪¶
<pb:KR3h0068_WYG_040-6a>¶
　　其三幅峰巒秀拔山頂蒙茸松林層際木身圓挺¶
　　度非歲月不可了一畵人間未見如此之細且工¶
　　雖太茂宻林中不虚而種種木葉古未有倫今固¶
　　無有與余得於丁氏者無異也¶
　小李將軍太上度闗圖¶
　外錄¶
　　書畵舫云李昇太上度闗圖筆法古勁定在吾家¶
　　劉松年卷上為真無疑¶
<pb:KR3h0068_WYG_040-6b>¶
　　又云李昇畵品神化爾雅足稱董北苑黃鶴山樵¶
　　之鼻祖即悉力儗傚僅能得其彷彿不知者謂昇¶
　　畵源出李思訓此盖謬論按思訓遺蹟行筆精細¶
　　其尖銳若有餘濃古者則未之見也¶
　阮　郜¶
　阮郜閬苑女仙圖卷(絹本髙一尺三寸長五尺餘隔/水綾上有内府合同養字十九)¶
　　(號字一行及宣和收蔵諸印按宣和畵譜御府所/蔵郜畵有四此其一也樹石皆用金碧間以珊瑚)¶
　　(琅玕之屬景物瑰麗望而知為仙境仙姬五人侍/從者十六人皆古衣冠翺翔往來為態非一鄧子)¶
<pb:KR3h0068_WYG_040-7a>¶
　　(方所題得/其髣髴也)¶
　　阮郜是五代人仕太常以善畵人物士女鳴於當¶
　　時葢多習於唐周昉王朏筆法世傳不多得今觀¶
　　此女仙圖有纖穠淑婉之態瑶池閬苑風景霓旌¶
　　羽盖飄飄凌雲蕚緑雙成可以宛見令人玩愛不¶
　　肯釋手而此曾入宣和内府復克傳至於今誠為¶
　　珍寶當什襲之重於白珩也時元統甲戌重九日¶
　　觀於崇真萬夀宫之承慶堂商挺題¶
<pb:KR3h0068_WYG_040-7b>¶
　　閬風𤣥圃仙女居阮生寫作羣仙圖蒼松根老琥¶
　　珀伏海波突起珊瑚株翠樹瑶華紛逺近細草若¶
　　展青氍毺樓臺迥隠五雲表别有世界非堪輿仙¶
　　姿縹緲各有態絶食烟火餐瓊蔬兩仙拈筆㸃花¶
　　露長者晏坐看琅書一仙倚石閒摘阮一仙偃蹇¶
　　披長裾其中一仙速相就珮聲微響如雲趨羽扇¶
　　雲環盡婀娜忽見龍鶴來天衢翩然復有一仙至¶
　　乘飈御氣三從俱我疑數仙天帝女帝傍暫别遊¶
<pb:KR3h0068_WYG_040-8a>¶
　　清都俯視塵網中穢濁何紛如人間光景疾如箭¶
　　壺中日月無居諸舞白鳯歌且謡有耳只解聞雲¶
　　韶永超刦外何逍遥紫陽真人特勿驕竚當來迎¶
　　共食瑶海桃上清鄧宇題於神樂方丈¶
　闗　仝¶
　闗仝春山谿閤圖¶
　外録¶
　　珊瑚網云山色濃綠如潑樹屋以墨染之筆愈簡¶
<pb:KR3h0068_WYG_040-8b>¶
　　而氣愈壯景愈少而意愈長畵史稱其師荆浩晚¶
　　年有出藍之美余後得洪谷子雲壑圖真有筆有¶
　　墨者畵家競多荆闗余何幸獲此雙璧¶
　闗仝仙游圖卷¶
　外錄¶
　　書畵舫云張伯起自言少時頗有畵癖購藏闗仝¶
　　仙游圖行卷甚竒米海岳故物也真賞等印具存¶
　　其先出丁相家亦見德隅齋畵品筆法淳古漸近¶
<pb:KR3h0068_WYG_040-9a>¶
　　自然正如太羮𤣥酒不以餖飣為工者相傳仝生¶
　　平不善畵人物多求胡翼為之此後世畵人合作¶
　　之始¶
　　德隅齋畵品云仙游圖唐關仝所作故相國丁公¶
　　印章在焉仝畵山水入妙然於人物非工每有得¶
　　意者必使胡翼主人物此圖神仙翼所作也大石¶
　　叢立屹然萬仞色若精鐵上無塵埃下無糞壤四¶
　　面斬絶不通人跡而深巖委澗有樓觀洞府鸞鶴¶
<pb:KR3h0068_WYG_040-9b>¶
　　花竹之勝杖履而遨游者皆羽毛飄飄若仰風而¶
　　上征自非仙靈所居而何石之竝者左右視之各¶
　　見其圓鋭長短逺近之勢石之坐臥者上下視之¶
　　各見其方圜廣狹薄厚之形筆墨略到便能移人¶
　　心目使人必求其意趣此又足以見其能也¶
　　米氏畵史云關仝人物俗木石出於畢宏有枝無¶
　　幹¶
　關仝霧鎖山關圖¶
<pb:KR3h0068_WYG_040-10a>¶
　外録¶
　　畵鑒云關仝霧鎖山關圖差嫰是蚤年真蹟在京¶
　　師人家¶
　　畵系云長安關仝畵師荆浩而源出畢宏晚負出¶
　　藍聲價喜作秋山寒林漁市山驛使夫觀者怳疑¶
　　身在㶚橋風雪中聞猿三峽不復知有塵俗狀盖¶
　　一時之絶云仝之為畵脱略毫楮筆愈簡而氣愈¶
　　壯景愈少而意愈長深造古淡如詩中淵明琴中¶
<pb:KR3h0068_WYG_040-10b>¶
　　賀若非碌碌畵工所能及也¶
　關仝夏山欲雨圖(一名谿山/林木圖)¶
　外錄¶
　　書畵舫云關仝山水下筆辣甚錫山顧氏藏其夏¶
　　山欲雨圖小幀一名谿山林木上有天厯之寶蒼¶
　　古簡淡雲物粲然也又瑯琊王冏伯亦嘗購得山¶
　　水一本樹石極粗皴法疎逸不知果為關畵否耳¶
　　又云關仝工於枯木筆粗李成妙於寒林筆細粗¶
<pb:KR3h0068_WYG_040-11a>¶
　　者竟當讓細亦定論也向見仝畵袁安臥雪短卷¶
　　筆意簡逺所謂不患臣無二王法亦患二王無臣¶
　　法者¶
　張　戡¶
　張戡獵騎圖卷¶
　　張戡居近燕山得獵人形骨之妙盡戎衣鞍轡之¶
　　精故入神品此卷非戡不能到余甚愛之宜什襲¶
　　珍藏呉興錢選舜舉¶
<pb:KR3h0068_WYG_040-11b>¶
　　一犬前趨五馬隨赭袍公子跨烏騅壯游却憶飛¶
　　狐北正是清秋出獵時文水髙若鳯¶
　　戎王小隊獵秋野豹尾服弓金絡馬蒼髯奚官喜¶
　　追逐隔馬相呼意閒暇鞭梢生風箭飛雨烏騅如¶
　　龍犬如虎沙平草淺狐兔肥穹廬月寒歸未歸晉¶
　　安林泉生¶
　　張戡者朔方人也當五季之世與胡瓌父子李贊¶
　　華房從真俱以善畵番部人馬之屬名於時其畵¶
<pb:KR3h0068_WYG_040-12a>¶
　　以狼尾製筆盖必有所取焉今觀戡所畵獵騎圖¶
　　一卷其間人物犬馬弓矢服飾之類毫分縷析曲¶
　　盡其妙觀其攬轡疾馳宛然有沙漠萬里之態於¶
　　是知戡畵法精絶與胡瓌輩不相上下也吳郡沈¶
　　右識¶
　　張戡妙筆最能寫寫出平沙好人馬赭衣壯士挾¶
　　弓矢清秋出獵山之下山林霜後百草枯走犬前¶
　　驅愁兔狐斯人往矣不可見撫時懐古披斯圖王¶
<pb:KR3h0068_WYG_040-12b>¶
　　庭松謹題¶
　　燕角斜弢虎䩨中將軍騎氣正驍雄前鋒縱有韓¶
　　盧技指示猶居第一功東南生謹題¶
　黄　筌¶
　黄要叔芙蓉圖¶
　　照水枝枝蜀錦囊年年澤國為誰芳朱顔自得西¶
　　風意不管千林一夜霜(宋思/陵題)¶
　黄副使富貴春圖¶
<pb:KR3h0068_WYG_040-13a>¶
　　牡丹為富貴花王繪之往往落俗古惟蜀待詔黄¶
　　筌能工此種是畵設色布置神氣迥别至縑素碎¶
　　脱而花辦枝葉無少損定出要叔筆也售之者云¶
　　有四幅今只得其二彼無限春風阿誰帶笑看耶¶
　　又題云疎簾古畵展春光葉葉枝枝富貴香自覺¶
　　嫰晴天氣勝千年尚襲錦江黄鴛水汪砢玉¶
　要叔臨邊鸞葵花圖¶
　外錄¶
<pb:KR3h0068_WYG_040-13b>¶
　　書畵舫云黄筌寫生富艶生動曠古無對予嘗見¶
　　其臨邊鸞葵花一幅花心數蜂如活¶
　　畵鑒云唐人花鳥邊鸞最為馳譽大抵精於設色¶
　　穠艶如生其他畵者雖多具有得失歴五代而得¶
　　黄筌資集諸家之善山水師李昇鶴師薛稷龍水¶
　　師孫位至於花竹翎毛超出衆史筌之畵可齊名¶
　　者惟江南徐熙熙志趣髙尚畵草木蟲魚妙奪造¶
　　化非世之畵工所可及也熙畵花落墨頗重中略¶
<pb:KR3h0068_WYG_040-14a>¶
　　施丹粉生意勃然黄之子居寶居宷熙之孫崇嗣¶
　　崇矩各得家學熙之下有唐希雅亦佳多作顫筆¶
　　棘針是效其主李重光書法後有長沙易元吉作¶
　　花果禽畜尤長於獐猿多游山林窺猨狖禽鳥之¶
　　樂圖其天趣若趙昌惟以傅染為工求其骨法氣¶
　　韻稍劣也又如滕昌祐丘餘慶葛守昌崔白艾宣¶
　　丁貺之徒皆得其緒餘以成一家要之花鳥一科¶
　　唐之邊鸞宋之徐黄為古今規式所謂前無古人¶
<pb:KR3h0068_WYG_040-14b>¶
　　後無來者是也¶
　　米氏畵史云蔣長源以二十千置黄筌畵狸猫顫¶
　　葧荷甚工¶
　　又云蘇子美藏黄筌鶺鴒圖只蘇州有三十本更¶
　　無少異今院中作屏風畵用筌格稍舊退出却無¶
　　處可辨¶
　黄待詔獨釣圖¶
　外録¶
<pb:KR3h0068_WYG_040-15a>¶
　　書畵舫云雲烟過眼録載黄筌獨釣圖山峰刻峭¶
　　前元時在張受益處筌山水師鄭䖍知名孟蜀間¶
　　真良史也同時偽翰林學士歐陽炯嘗撰蜀八卦¶
　　殿壁畵竒異記見之益州名畵録盖邊鸞之後一¶
　　人而已¶
　黄要叔龍圖¶
　外録¶
　　東坡與錢濟明書云家有黄筌畵龍㧞起兩山間¶
<pb:KR3h0068_WYG_040-15b>¶
　　隂威凛然舊作郡時以祈雨有應今夕具香燈試¶
　　禱之濟明雖家居必不廢閔雨意可來燔一炷香¶
　　否¶
　　畵評云黄筌畵古木信筆塗抹畵竹如斬釘截鐵¶
　　至京見二幅信天下竒筆也¶
　　書畵舫云黄筌善為沒骨畵凡花果多不落墨惟¶
　　用五彩布成其花色如初開極有生意信妙絶也¶
　　噫亦竒矣¶
<pb:KR3h0068_WYG_040-16a>¶
　釋貫休¶
　釋貫休應真髙僧像卷¶
　　不由文字見真機直指人心意亦微多少老人迷¶
　　未悟西來何事又西歸　達磨¶
　　擇火拈香還作麽道塲原在一身中人間萬事休¶
　　過分歩歩相隨是此公　誌公¶
　　化成殿裏赴齋時自是神交匪夙期無量刦來揚¶
　　化了南歸一笑已先知　言法華¶
<pb:KR3h0068_WYG_040-16b>¶
　　布囊破席任吾真臥雪當街待個人爭奈時人多¶
　　不識百千彌勒此分身　長汀老子¶
　　飯牀踢倒儘由渠佛法何分細與麤臨濟將來木¶
　　直裰全身脱去也如無　普化禪師¶
　　東家人死西家哀世上何人識破來只為豐干太¶
　　饒舌至今巖罅不曽開　寒山拾得¶
　　拄杖請師權放却外通消息不須猜(闕/)知識破長¶
　　沙悟三聖將何抵對來　善導和尚¶
<pb:KR3h0068_WYG_040-17a>¶
　　翻身躍入毒龍湫嚇得慈明半死休直待他年六¶
　　月下西歸一笑不回頭　泉大道¶
　　杖藜至處自悠然手托猪頭不是顛成佛若還因¶
　　喫菜世間驢馬也升天　金華使者¶
　　鰕蜆充饑困即眠長披一衲過炎天人問西來祖¶
　　師意酒臺盤在廟神前　鰕子和尚¶
　　歲癸卯長至後八日山隂王英孫贊¶
　　此卷相傳為十六羅漢及觀題偈皆初祖以後應¶
<pb:KR3h0068_WYG_040-17b>¶
　　真髙僧作者豈深於禪宗不屑果位者耶畵法亦¶
　　非伯時以後有也貫休之徒方能為之董其昌題¶
　　面目手腕描法如春蠶吐絲衣摺用玉筯篆也王¶
　　子才亦參禪有得者　梵隆十散聖衣紋用水荇¶
　　描法氣韻古澹余最喜其頌金華聖者云李日華¶
　　又跋¶
　　此卷余得之梁溪華氏丁巳花朝董太史𤣥宰過¶
　　余墨花閣題之後君實翁兩跋焉因攷英孫字子¶
<pb:KR3h0068_WYG_040-18a>¶
　　才號修竹宋季人所藏有雪竇和尚卷云有無盡¶
　　是兩頭語諸祖因不立言詮末代兒孫立户牖一¶
　　花五葉失真傳又永嘉雖問曹溪路畢竟惟聞自¶
　　巳禪根噐警拔誠難遇鑿透髙原始及泉觀此則¶
　　應真諸贊深有得乎雪竇者矣余更有對月了殘¶
　　經為姜氏德隠真筆其古朴遜前卷然不類世間¶
　　所傳也砢玉識¶
　貫休十六羅漢像并題卷¶
<pb:KR3h0068_WYG_040-18b>¶
信州懐玉山十六羅漢廣明初于登髙安和送十身西¶
岳貫休作以乾寧初冬孟十三日于江寧再續前十本¶
相去已十六年□旹景昭禪人自□來請見當年將歸¶
懷玉¶
　外録¶
　　書畵舫云寒山寺僧世傳釋貫休大阿羅漢一卷¶
　　原係賈師憲故物筆蹟狂逸樹石幽竒前有明昌¶
　　題識後有喬氏印記周公謹鮮于伯幾題名左方¶
<pb:KR3h0068_WYG_040-19a>¶
　　連亞棲草書贊文一篇則後人配上者非其故也¶
　　偽翰林學士歐陽炯有禪月大師應夢羅漢歌見¶
　　益州名畵錄¶
　　東坡集與大覺禪師璉公書云人至辱書伏承法¶
　　候安裕傾向傾向昨奉聞欲捨禪月羅漢非有他¶
　　也先君愛此畵私心以為捨施莫如捨所甚愛而¶
　　先君所與厚善者莫如公又此畵頗似靈異累有¶
　　所覺於夢寐不欲盡談嫌渉怪爾以此益不欲與¶
<pb:KR3h0068_WYG_040-19b>¶
　　俗家收藏意只如此而來書乃見疑欲換金水羅¶
　　漢開書不覺失笑近世士風薄惡動有可疑不謂¶
　　世外之人猶復爾也請勿復談此某比乏人可令¶
　　齎去兵卒之類又不足分付告吾師差一緊幹小¶
　　師齎籠仗來迎取并古佛一軸亦同捨也錢塘景¶
　　物樂之忘歸舍弟今自陳州得替當受東南幕官¶
　　冬初恐到此亦未甚的詩筆計益老健或借得數¶
　　首一觀良幸到此亦有拙惡百十首閒暇當録寄¶
<pb:KR3h0068_WYG_040-20a>¶
　　也¶
南唐¶
　李　煜¶
　李後主江山摭勝圖卷¶
　外録¶
　　書畵舫云范菴李貞伯舊藏南唐李後主江山摭¶
　　勝圖水墨短卷筆趣深長蘭坡趙都承故物也丑¶
　　按後主畵宣和祕殿收九本有雜蹟而無山水故¶
<pb:KR3h0068_WYG_040-20b>¶
　　作譜者僅列之花鳥門亦何異井蛙之論歟後主¶
　　又有竹梢寒禽圖¶
　　襄陽畵學云錦峰白蓮居士又稱鍾峰隠者皆李¶
　　重光畵自題號意是鍾山隠居耳每自畵必題曰¶
　　鍾隠筆上著内殿圖書之印及押用内合同集賢¶
　　院墨印有此印者是典於文房物也内合同乃其¶
　　璽唐室皆用内合同為御印至梁髙祖始用御前¶
　　之印也錢氏以内院倣之封函曰制姓名内曰制¶
<pb:KR3h0068_WYG_040-21a>¶
　　公某人可某官官上用此印日月用國印¶
　　又云李主山水唐希雅黄筌之倫翎毛小筆人收¶
　　甚衆好事家必五七本不足深論¶
　　畵史云王敏甫收李重光四時紙上横卷花一軸¶
　　每時則自寫論物更謝之意文一篇畵一幅字亦¶
　　少時作花清麗可愛¶
　　圖畵見聞志云李後主才髙識博雅尚圖書蓄聚¶
　　既豐尤精賞鑒至今内府圖軸暨人家所得書畵¶
<pb:KR3h0068_WYG_040-21b>¶
　　多有印篆曰内殿圖書内合同印建業文房之寶¶
　　内司文印集賢殿書院印集賢院御書印(此印多/用墨)¶
　　或親題畵人姓名或有押字或為歌詩雜言又有¶
　　織成大回鸞雲鶴練雀錦標飾今綾錦院倣此織¶
　　作題頭多用織成縧帶簽貼多用黄經紙背後多¶
　　書裝褙人姓名及所較品第又有澄心堂紙以供¶
　　名人書畵¶
　李後主墨竹¶
<pb:KR3h0068_WYG_040-22a>¶
　外録¶
　　都𤣥敬文跋云昔之畵墨竹者稱蘇學士文湖州¶
　　二公之筆可謂妙矣予猶恨其形似之拘也此幅¶
　　予家舊物驟而閲之但見其老幹霜皮烟梢露葉¶
　　而離披偃蹇若古木然諦玩久之始知其為竹也¶
　　世之評畵者謂後主墨竹清爽不凡别為一格殆¶
　　得之矣¶
南唐人合卷¶
<pb:KR3h0068_WYG_040-22b>¶
　李後主與周待詔合作重屛圖¶
　外録¶
　　書畵舫云重屏圖舊藏汝隂王明清家圖中正坐¶
　　者為南唐李中主也此圖與周文矩同作(中主名/景後主)¶
　¶
　¶
　¶
　書畵彚考卷四十¶
