# -*- mode: mandoku-view; -*-
#+TITLE: 式古堂書畫彙考
#+DATE: 2015-08-24 23:16:25.491309
#+PROPERTY: ID KR3h0068
#+PROPERTY: BASEEDITION WYG    
#+PROPERTY: JUAN 卷十六
<pb:KR3h0068_WYG_016-1a>¶
欽定四庫全書¶
　書畫彚考卷十六¶
　　　　　　　　　　刑部左侍郎卞永譽撰¶
　　書十六¶
元¶
　趙孟頫¶
　趙子昻二體千文(真書草書/原文不録)¶
　　結字難筋骨相承不爾則有㫁續之態子昻書法¶
<pb:KR3h0068_WYG_016-1b>¶
　　獨步當世備聚諸體然變態不常或者以形似求¶
　　之大類優孟抵掌耳&KR0034;題¶
　　慶梓削鐻見者驚猶鬼神非旦夕之功也或者觀¶
　　其表而不觀其裏則不足以議子昻書矣浦城楊¶
　　載題¶
　　松雪翁千文平生閲數卷未有如此本精絶直逼¶
　　永師後之書家恐難追及嘉靖庚戌嵗閏月廿三¶
　　日觀於至徳里之小樓嘉禾項元汴子京¶
<pb:KR3h0068_WYG_016-2a>¶
　趙吳興四體千文(原文/不録)¶
(欵書/)延祐六年十月廿三日為録事焦彦實書於松雪¶
　　齋¶
　　右文敏趙公四體書千文惜不見司馬子微五體¶
　　書道徳經較此何如也近代是書為最張雨記¶
　　文敏公真草篆𨽻平日未嘗多寫觀此卷必為焦¶
　　侯好事而書惜其九原不復作矣唐棣敬題¶
　趙松雪臨智永千文卷(原文/不録)¶
<pb:KR3h0068_WYG_016-2b>¶
　　書法甚難有得於天資有得於學力天資髙而學¶
　　力到未有不精奥而神化者也趙松雪書筆既流¶
　　利學亦精深觀其書得心應手㑹意成文楷法深¶
　　得洛神賦而攬其標行書詣聖敎序而入其室至¶
　　於草書飽十七帖而變其形可謂書兼學力天資¶
　　精奥神化而不可及矣此種千文又非平日率意¶
　　之書若以鐵門限相並較之雖永師復作不能為¶
　　髙下矣欽哉斯人欽哉斯人雍虞集生¶
<pb:KR3h0068_WYG_016-3a>¶
　　王孫書法有神機漫説籠鵞繼者稀千字禅家鐵¶
　　門限何人入室更探竒楊一清¶
　外録¶
　　家藏集吳原博跋趙魏公臨智永千文云古今人¶
　　書千文甚多如趙魏公此卷尤秀潤可貴者按方¶
　　正學跋語宗舍人仲珩嘗評此以為公中年得意¶
　　書仲珩為國初第一手其論如此豈特他人哉此¶
　　卷初為臨海葉彜仲恵仲之物今文太僕宗儒得¶
<pb:KR3h0068_WYG_016-3b>¶
　　之太僕之子璧好文而能書必有以識其妙矣¶
　　甫田集文徴明跋家蔵趙魏公二體千文云右趙¶
　　魏公二體千文後有跋語而無名氏驗印章為方¶
　　公孝孺永樂初禁蔵其書故當時人刮去名字以¶
　　避禍耳最後則髙公遜志二公皆題為葉彜仲所¶
　　藏彜仲臨海人名見泰博學善草書仕國朝為¶
　　刑部主事此書或疑其筆弱予始亦以為然而出¶
　　規入矩有非餘人所能舒卷數日見其波法轉摺¶
<pb:KR3h0068_WYG_016-4a>¶
　　皆傚智永因取永石本比觀了無差别遂定為臨¶
　　永書按桞文肅稱公蚤年喜臨智永千文與之俱¶
　　化入朝後乃自成家不區區泥古而無一毫窘束¶
　　之意此帖正少時書也宋中書謂中年筆恐未必¶
　　然¶
　趙魏公臨張旭京中帖(凡五帖止/存此帖)¶
秋深不審氣力復何如也僕疾弊何足可論河南送物¶
近来得京中消息承彼數年不熟憂縣不復可論不委¶
<pb:KR3h0068_WYG_016-4b>¶
諸小大如何為活計嵗日有京中信使去者當數報委¶
曲耳　吳興趙孟頫臨張長史京中帖¶
　　右趙文敏公所臨張長史京中帖筆法操縱骨氣¶
　　深穏為真蹟無疑且不用本家一筆故可寳也聞¶
　　公嘗背臨十三家書取覆視之無毫髮不肖似此¶
　　公之所以名世也觀此帖信然嘉靖九年禊飲日¶
　　陸深跋於舟中¶
　趙文敏公小楷麻姑壇記子仲穆書讀書城南詩又¶
<pb:KR3h0068_WYG_016-5a>¶
　書司馬温公勸學文合卷(原文/不録)¶
(款書/)水精宫松雪齋道人趙孟頫書¶
(後二/款)趙雍書¶
　　今年四月十九日余自華亭過松陵之甫里田舍¶
　　天氣驟熱因留度夏鄰有張君徳常徳機賢伯仲¶
　　伯子多蓄名蹟而希㑹面名蹟亦罕以示人幽居¶
　　黙黙如潛逃而已乃子元度亦不肯相過招邀數¶
　　次不過黽勉一來六月十六日旱久而雨一雨浹¶
<pb:KR3h0068_WYG_016-5b>¶
　　旬茅屋上漏下濕獨坐惟有悲嘆因寄二君詩曰¶
　　積雨不為休漂摇使人愁哀吟四壁静病臥百蟲¶
　　秋何人肯相念載酒一銷憂幸有吕張叟清詩逺¶
　　見酬余六月末病臂創足痛呻吟幾及旬故云七¶
　　月四日雨止風静雲翳開朗泥潦尚没足忽叔子¶
　　来訪元度踵武亦至携趙榮禄此卷及其子趙雍¶
　　遺墨以怡恱老眼濯甕牖之凉颸臨碧江之湍激¶
　　相與玩詠不已因自念老景侵㝷親朋淪落殆盡¶
<pb:KR3h0068_WYG_016-6a>¶
　　雖近在跬步如張君伯仲父子尚不得數数晨夕¶
　　况二趙星宿光芒昭回霄漢夣寐亦所不覩安得¶
　　不見其遺蹟而大喜忭哉遂記其後以寫余之憒¶
　　憒者焉嵗己酉倪瓚　詩後改四句開門望原野¶
　　江湖漭交流誰能載羙酒相從以銷憂為我散煩¶
　　憂¶
　趙魏公書道徳經卷(楷書原文不録卷/前白描老子立像)¶
(款書/)延祐三年嵗在丙辰廿四五日為進之髙士書於¶
<pb:KR3h0068_WYG_016-6b>¶
松雪齋¶
　趙承㫖書道徳經卷(楷書原/文不錄)¶
(款書/)延祐六年夏五月十九日吳興趙孟頫謹製¶
　　余觀趙翰林書法深得晉人之㫖故筆端蒼勁精¶
　　神煥發恱醒人目辛夘夏日獲觀良乆不忍去手¶
　　因識其末云太原王穉登¶
　　墨林山人得之仲兄少谿子長手授其值七十金¶
　子昻書髙上大洞玉經卷(小楷書宋紙本横卷凡/三千餘字原文不録)¶
<pb:KR3h0068_WYG_016-7a>¶
　　右趙松雪小楷大洞玉經後題云大徳九年十月¶
　　八日書按元成宗大徳九年嵗在乙巳公時年五¶
　　十二嵗先是公被召金書蔵經許舉能書者自隨¶
　　書畢所舉廿餘人皆受賜得官執政將留公入翰¶
　　苑公力請歸己亥改集賢直學士行江浙等處儒¶
　　學提舉正其時所書也但其體専宗元常與公平¶
　　時書微有不同而用筆之精轉折之妙則無毫髮¶
　　少異盖公於古人書法之佳者無不倣學如元魏¶
<pb:KR3h0068_WYG_016-7b>¶
　　常侍沈馥所書魏㝎鼎碑亦常傚之謂其得鍾法¶
　　可愛則其於元常固惓惓矣至其晩年乃専法二¶
　　王右軍黄庭子敬十三行之外不雜他人一筆所¶
　　以深造自得為一代書學之祖也嘉禾子京項君¶
　　以重價購得此卷持来求跋遂為書此然予又嘗¶
　　見翰林孔目何君元朗所藏一卷乃金陵王南原¶
　　舊物字小如黍紙髙五寸餘精妙不可言今已歸¶
　　之天府不可得而見矣猶幸得見此卷而明忩浄¶
<pb:KR3h0068_WYG_016-8a>¶
　　几時一展玩不惟塵眼為開而沖襟遐抱亦為之¶
　　暢適古物日少子京其寳之萬厯三年四月十一¶
　　日茂苑文嘉書於歸来堂¶
　　真誥言大洞玉經讀萬遍當白日上昇楊許二掾¶
　　妙蹟不復可得吳興松雪公書此經足矣陽徳觀¶
　　察出示貞焚香静閲數過覺右軍北海出入結搆¶
　　中拂拂有天際真人想異日觀察於清虛小有紫¶
　　微雲林謁諸帝真以此卷為贄乃跋尾有王生姓¶
<pb:KR3h0068_WYG_016-8b>¶
　　名不亦大愉快哉吳郡王世貞題¶
　外録¶
　　嚴氏書畫記云趙子昻小楷洞玉經一卷紙髙五¶
　　寸字大如黍後有虞伯生題王南原家物後歸松¶
　　江曺氏為故翰林孔目何柘湖得之余所見松雪¶
　　小楷惟永嘉趙氏馬蹄萹及此然馬蹄絹本多渇¶
　　筆此用澄心紙精緊筆墨精妙毫髮無遺恨矣¶
　　石刻字大如黄庭經與吾家道徳經無異又陸儼¶
<pb:KR3h0068_WYG_016-9a>¶
　　山亦有道徳經一卷然遠不及吾家者¶
　趙承㫖書髙上大洞玉經(小楷書原/文不録)¶
(款書/)大元延祐三年嵗在丙辰五月望為石唐尊師書¶
集賢學士資徳大夫趙孟頫¶
　　此卷乃趙魏公六十三嵗所書至精至妙非言辭¶
　　贊美可盡盖公之字法凡屢變初臨思陵後取則¶
　　鍾繇及羲獻末復留意李北海此正所謂學羲献¶
　　者也舊嘗獲見周侍御家侍御既坐貶竄竊意必¶
<pb:KR3h0068_WYG_016-9b>¶
　　歸天上不知復流落人間今得披玩累日抑何幸¶
　　哉殷卣周彞而此卷不可得博雅君子尚思謹祕¶
　　而傳焉金華宋濂題¶
　　昔華陽洞中僊經多楊許二君手書結字畫符之¶
　　妙所以為洞天千載祕寳近世吳興趙公子昻書¶
　　法卓絶偏善小楷又嘗親授洞訣於茅山劉真人¶
　　所以書此其可寳不愧古人矣㒒參學以来忽焉¶
　　老至得隐地於臨川華盖浮丘壇東麓仙人茅公¶
<pb:KR3h0068_WYG_016-10a>¶
　　修行故處將結龕誦經得見此卷猶記是年與趙¶
　　公同在京師今廿三春公與劉君各以仙去遡瞻¶
　　回風俯仰慨然大洞三境弟子虞集書¶
　　至正九年歳在己丑秋八月廿又二日拜觀於苕¶
　　溪之上趙雍¶
　趙子昻書金碧古文龍虎妙經(原文/不録)¶
(款書/)延祐元年七月既望水晶宫道人書¶
　　予昔年逰燕市嘗見趙文敏書龍虎經半是行草¶
<pb:KR3h0068_WYG_016-10b>¶
　　其人即携去真贋不暇辨也此卷疑是晩年所書¶
　　得心應手非淺學可以彷彿予何幸獲觀於檇李¶
　　汪長公家惜歸廹不能手録此經潛心筆法聊題¶
　　數語以志鴻泥之感萬厯乙未杪秋吳下杜大中¶
　　書¶
　魏公書洛神賦(楷書原/文不録)¶
(款書/)大徳三年十二月二日書與子中孟頫¶
　　子建洛神規傚宋玉神女精麗相埒而瀏湸過之¶
<pb:KR3h0068_WYG_016-11a>¶
　　或誣以感甄之事潛夫詩話力辯其非而東阿紀¶
　　夢形容巧絶比李長吉前後復自相反何哉余頃¶
　　見淳熙祕閣帖王令所草賦止揚輕袿之猗靡而¶
　　下筆勢飄逸殆與此賦相頡頏今學士乃楷全文¶
　　遒勁清婉尤為可愛子中得之以與通甫二君皆¶
　　早世學士晩年筆力愈竒二君不及見之矣辛酉¶
　　夏至日墻東老叟題¶
　　栁誠懸云子敬洛神賦人間合有數夲今世所見¶
<pb:KR3h0068_WYG_016-11b>¶
　　唯自嬉至飛十三行耳蔡君謨云子敬放肆豪邁¶
　　與右軍差異臨學之家必謹其辨矣趙承㫖一手¶
　　全文好事者欲考王氏父子之法此其可觀之乎¶
　　延祐中集従承㫖在集賢翰林嘗出此賦真蹟九¶
　　行見示上有阜陵題字甚謹又四行别得之云是¶
　　賈相似道購諸北方者也計其嵗月應是後此書¶
　　十餘年乃得之耳蜀郡虞集伯生甫識于吳郡寓¶
　　舍芙蓉洲至治二年九月十五日¶
<pb:KR3h0068_WYG_016-12a>¶
　　篆𨽻變真草興羲獻獨擅厥長時去浸逺真蹟間¶
　　見今世所傳惟石刻耳而石刻又不能得其初模¶
　　者如洛神賦文字翰墨早為二美復無完本昔曾¶
　　子固記墨池謂羲之之書晩乃善則其所能盖亦¶
　　以積力自致非天成然後世未有能及者今觀趙¶
　　公子昻所書是賦全篇亹亹逼真與他本絶異非¶
　　早嵗晩年可比通甫子中余皆及識之子昻固以¶
　　能書著大名於當世不假贊美二賢蚤記玉樓矣¶
<pb:KR3h0068_WYG_016-12b>¶
　　承㫖公亦既云亡欲求一字已不可得况若此賦¶
　　哉通甫子仲長出以示余感慨乆之仲長宜什襲¶
　　珍収慎毋輕出至治癸亥立夏日書鳴鳳¶
　　周越法書苑王獻之字子敬羲之第七子官至中¶
　　書令正書入神品洛神賦小楷烏絲欄寫成精宻¶
　　淵巧出於神智後有栁公權跋尾云子敬好寫洛¶
　　神賦人間合有數本此其一焉寳厯元年正月二¶
　　十四日起居郎栁公權記亦楷題又栁㻮題云天¶
<pb:KR3h0068_WYG_016-13a>¶
　　祐元年五月六日堂姪孫中書侍郎同中書門下¶
　　平章事判户部㻮續題子敬帖後越觀歐栁筆法¶
　　全出此書也又載子敬初為謝安長史太元中起¶
　　太極殿安欲使獻之題牓以為萬代之寳而難之¶
　　乃説韋仲將題凌雲臺之事獻之知其㫖乃正色¶
　　曰仲將魏之大臣寜有此事使其若此知魏徳之¶
　　下衰矣安遂不之逼又李嗣真論書體樂毅論太¶
　　師箴體皆真正有忠臣烈女之像告誓文曺娥碑¶
<pb:KR3h0068_WYG_016-13b>¶
　　其容慘悴有孝子順孫之象逍遥篇孤鴈賦近逺¶
　　趣髙有拔俗抱素之象畫像贊洛神賦姿儀雅麗¶
　　有矜莊嚴肅之象所謂見義以成字成字以得意¶
　　非獨研精措理實根於敎化矣至治三年七月二¶
　　十五日寓齋録記¶
　　泰定丙寅七月既望龔璛觀於吳中之寓舍於是¶
　　昻翁之殁五年矣儗之大令此則人琴未遂俱亡¶
　　者仲長寳之¶
<pb:KR3h0068_WYG_016-14a>¶
　　洛神賦嘗屢書之世傳十三行者以其所見入石¶
　　非可遂以為據也栁誠懸謂人間合有數本則固¶
　　不止是豈它本誠懸亦未之見耶此松雪老人所¶
　　書全篇雖自用其體然應規合矩抑可謂善學大¶
　　令者歟今人觸目贋本一見便疑其非不知其中¶
　　固有不可以偽為者矣微仲長盖未足以語此東¶
　　陽栁貫識¶
　　余家所藏舊刻洛神賦累朝名人題識於後者今¶
<pb:KR3h0068_WYG_016-14b>¶
　　録附於此¶
　　普通三年正月徐僧權　湯法象　滿騫　姚察¶
　　丁道矜　唐懐充¶
　　中書侍郎禮部尚書平章事集賢殿大學士寉所¶
　　天嘉二年十月廿三日中書舍人朱昇　姚懐珍¶
　　開元十八年三月廿七日參軍事學士諸葛穎¶
　　　　　　　　　　　　釋智果¶
　　咨議參軍開府學士栁碩言　　均(宋丙子歳正/月十六日)¶
<pb:KR3h0068_WYG_016-15a>¶
　　至正二十五年乙巳四月十二日袁泰記¶
　　趙公用意楷法窮極精宻故其出而為行草縱横¶
　　曲折無不妙契古人不善學者下筆輙務為傾側¶
　　之勢而未嘗窺其用意處是以愈工而愈不及也此¶
　　賦筆法尤森嚴學書家宜守為律令仲長尚寳藏¶
　　之泰定元年六月八日金華黄溍書¶
　　子建之賦洛神麗矣然其於則逺焉子敬喜書之¶
　　而子昻亦喜書之豈其才情氣習有所相類者歟¶
<pb:KR3h0068_WYG_016-15b>¶
　　十三行真蹟不可復見一刻本翩翩逸氣猶能動¶
　　人此全文固書中之佳者然細觀之殆少耎焉若¶
　　以越中韻士與河朔少年馳逐耳知書法者當能¶
　　辯之天全翁為石田髙尚書¶
　趙子昻書洛神賦卷(行書粉/牋夲)¶
　　洛神賦并序(原文/不録)¶
(款書/)子昻¶
　　大令好寫洛神賦人間合有數本惜乎未見其全¶
<pb:KR3h0068_WYG_016-16a>¶
　　此松雪書無一筆不合法盖以蘭亭肥本運腕而¶
　　出之者可云買王得羊矣貟嶠山人(𨽻書/粉牋)¶
　　趙魏公行草寫洛神賦其法雖出入王氏父子間¶
　　然肆筆自得則别有天趣故其體勢逸發真如見¶
　　矯若游龍之入於烟霧中也吴城髙啓(楷書/紙本)¶
　　此卷審觀數日鸞飛蛟舞得二王神機者文敏一¶
　　人耳鮮于樞庫庫危素皆不及信是至寳丁亥二¶
　　月雨後跋西洛(闕/)　(行書/紙本)¶
<pb:KR3h0068_WYG_016-16b>¶
　　出自祕府金匱始得見此光怪奪目真沈泗之鼎¶
　　復現人間(闕/)　戊子五月又觀又題(行書隔/水綾)¶
　　書法以代降唐失之強宋失之佚元失之匀都與¶
　　晉人隔一鄰虚塵此氣運所使莫能迴也惟松雪¶
　　中年臨二王駸駸有度驊騮前意純綿裹鐵彷彿¶
　　遘之然松雪好書有求者輒與相去三百許年流¶
　　傳世上足可八九百本此冊灼然第一如右軍作¶
　　修禊序他日重寫終莫及也康熙庚申嵗九月望¶
<pb:KR3h0068_WYG_016-17a>¶
　　日曺溶題(行書/紙本)¶
　文敏書洛神賦(原文/不録)¶
　　魏國趙文敏公書此洛神賦當是大徳之時後之¶
　　學書者能闖其藩籬者盖亦鮮矣况堂奥㢤君羽¶
　　其寳之後學危素燕城清浄軒題¶
　趙魏公臨王獻之洛神賦并記(原文/不録)¶
余臨王獻之洛神賦凡數百本間有得意處亦自寳之¶
顧善夫余之愛友其家所藏者皆得意筆也揚州何進¶
<pb:KR3h0068_WYG_016-17b>¶
士每以髙價求余書可謂好事者遂書此賦一通贈之¶
至治二年秋孟子昻記¶
　松雪晩年書洛神賦卷(原文/不録)¶
　　公藏大令真蹟凡九行嘗為余手臨於松雪齋此¶
　　卷典刑具在居石刻之右句曲外史張天雨觀至¶
　　順四年閏三月十九日𤣥文舘記¶
　　蔡襄云王子敬愛寫洛神賦故世多傳十三行而¶
　　已余見陸子順所藏者其筆意峭拔陸得於文敏¶
<pb:KR3h0068_WYG_016-18a>¶
　　公且謂文敏晩年楷法之進盖得此故也或者又¶
　　謂陸蔵十三行其法往往類歐搨今較文敏所藏¶
　　書此賦誠中年臨本不同賦後所題年月當為公¶
　　最後之筆故其法度如此元統二年六月考亭陳¶
　　方題¶
　　當年子敬洛神賦歐褚臨摹不知數世人惟重十¶
　　三行真贋難分争牴牾趙公書法宗二王手寫全¶
　　篇復前古上追黄庭下樂毅善刻唐臨俱未許殘¶
<pb:KR3h0068_WYG_016-18b>¶
　　篇斷簡久脱畧趙璧隋珠獲全睹宓妃下走天吴¶
　　奔驪龍騰驤老蛟舞人間欲見不易得往往収藏¶
　　祕天府江南故家多好事一紙寕論百金估臨池¶
　　墨筆晝飛動貫月虹光夜吞吐願加什襲重珍䕶¶
　　却恐雷霆来下取雲門唐珙¶
　　文敏𨽻楷之妙俊灑飄逸盖得於洛神為多此卷¶
　　尤見其波瀾老成盖捐舘前二嵗所書誠可寳也¶
　　正統八年九月十三日泰和楊士竒志¶
<pb:KR3h0068_WYG_016-19a>¶
　趙子昻書勉學賦并序卷(賦内字/多訛脱)¶
古人學才學藝而極於達道今人學道之名返流入於¶
才藝豈道無蹊逕可入耶由死生之念不切耳且學不¶
至於學徒增情妄於理何益哉余故作斯賦以勉其所¶
謂學云辭曰三界虚廓惟念自縛念去覺存未離有作¶
真浄體中不容他大火聚如何湊泊雖靈鑒之可憑信¶
此宗而無諾見欲逃於所常理必資乎參學生死事大¶
一意包萬刦之輪廻迷悟報深百界隐三千之醻酢所¶
<pb:KR3h0068_WYG_016-19b>¶
云學者不學六藝不學羣書孜孜矻矻惟道是需求願¶
樂之半偈捨所重之全軀思香花以表其誠敬粥心而¶
罔及形殂或五熱炙心而投火於必死之隙或半腰積¶
雪而刃臂於忘生之區臨寢食而終不暇顧對寒暑而¶
安有其餘或降己為童奴或捨身為牀座或半夜腰石¶
而負舂或七个蒲團之坐破或視利飬如㳺塵或棄功¶
名如涕唾或千魔萬難益勵之以精勤或積世多生頓¶
相忘於怠墯或驚幻影之忽遷或歎隙隂之易過或形¶
<pb:KR3h0068_WYG_016-20a>¶
影相吊於空閒寂寞之庭而不見其㷀孤或身世相忘¶
於苦樂逆順之塲而不知其福禍如浮山典葉縣之厨¶
演祖司白雲之磨楊岐縂院事而十載奔馳神照問經¶
王而三年折挫盖忘情於道注念於學而不暇擇利害¶
較優劣者也原夫道為舟航道為梯級道為家舍道為¶
飲食匪舟航無以越生死之迅流匪梯磴無以構涅槃¶
之髙績㣲家舍何以収漂流暴露之狂蹤微飲食何以¶
濟饑餒孤虚之陋迹覿面不委噬臍何及法無正像未¶
<pb:KR3h0068_WYG_016-20b>¶
三時之等差人何上中下三報之端的唯知進道之弗¶
荒不擬真切之自積古有跛蹩十里之喻正法末世之¶
談盖表其自強不息者也偉矣㦲學有多轍悟非一岐¶
子韶聞月下之蛙圎悟聼日中之鷄溈嶠潑火洞山渡¶
溪見桃花而更不疑擊琅玕而忘所知徳嶠遇紙燭之¶
滅㑹通逢布毛之吹至若聞畫角洗鉢盂細抹將来從¶
遮裏入是以望影而脱聖凡之羈鎖迎刃而具齧鏃之¶
𤣥機人徒見其悟之不難而不知其學之必到茍學力¶
<pb:KR3h0068_WYG_016-21a>¶
之不精何悟由之深造道離愛博其學之之心對順逆¶
肯存於懷抱道非取舍其學之之心遇佛魔必空其閫¶
奥道體等平其學之之心茍動一意即資其顛倒道或¶
具足其學之之心茍任馳求轉增其紛閙道非見聞其¶
學之之心擬渉解㑹而以名自暴道非有無其學之之¶
心茍滯一隅而誠難取效道如倚天長劍其學之之心¶
不能覿體混融則不免為物我是非之所籠罩道如杲¶
日道如太虚道如風輪道如火聚其學之之心或不具¶
<pb:KR3h0068_WYG_016-21b>¶
如是之天姿縱使讀四庫書禮五十蔵吐懸河缾瀉之¶
詞章徒爾資其叶嚛惟道一學最妙最𤣥旣無義路亦¶
匪言傳昧之則一門異轍了之則萬里同鄽佛祖為一¶
大事而指鹿為馬學人走半天下而掘地尋天絶思惟¶
處強生節因無義味話特地加鞭逼生蛇化活龍粥飯¶
氣髙揮大抹轉山河歸自己小兒戲羣號聚喧據七尺¶
單守三條椽如遇怨敵如學頭愁學之之力旣極悟之¶
之理不偏理必學而至悟予於是作而為賦今人徒見¶
<pb:KR3h0068_WYG_016-22a>¶
前輩悟在頃刻而不思古人於未悟之先其學之心未¶
嘗不専精而謹懼其學之之心或不至道之洞府曰藝¶
曰才豈吾徒之當慕嗟師道之既㣲驚法嵗之云暮惟¶
學道之為學與百家而異路毛髮忽若當情鍼壁那容¶
進歩以絶學之學以為學以非悟之悟而為悟不渉功¶
勲豈容迴互死偷心於能所未形之初具正眼於联兆¶
不彰之户一語臨機萬靈㒺措臨濟漫拖雷轟霆震之¶
喝雲門空成石裂厓崩之句曰向上之不傳總羣機而¶
<pb:KR3h0068_WYG_016-22b>¶
共赴鞠其所以自來(闕/)𤣥學而為度或不勉勵其學力未¶
有無因而自遇大哉能仁為學之端視勤苦而無畏對¶
寃親而等觀駕一乗而勇鋭憫三有而悲酸垂從範而¶
塵沙不廣闡大猷而虗空靡寛由是四十九年弓折箭¶
盡二三四七唇亡齒寒性天滅沒學海枯乾古者謂不¶
學佛法惟務休心蓋休心乃佛法之至學也又謂於已¶
無事切勿妄求蓋無求亦佛法之至學也又謂學道之¶
門别無竒特只要洗滌根塵下無量刦來業識種子蓋¶
<pb:KR3h0068_WYG_016-23a>¶
淨根塵業識乃佛法之至學也又謂參禅一著要敵生¶
死不是說了便休盖精勤勇猛久逺不退亦佛法之至¶
學也又謂參禅學非等閒語宜廢寢忘飱盖廢寢忘飱¶
於學之之頃曽不期然而然也又謂無佛法可學無禅¶
道可得無湼槃可證乃至無無亦無與無俱遣亦不外¶
吾學之之理也或謂道本具足安用學為本具猶璞石¶
之含玉安能免參學之斧鑿本具猶腴田之産禾安能¶
免參學之鋤犁本具猶池中之水脉安能免參學之穿¶
<pb:KR3h0068_WYG_016-23b>¶
搆本具猶古鏡之藏光安能免參學之磨治本具猶木¶
中之火焰安能免參學之鑚擊本具猶良藥之治病安¶
能免參學之擣篩本具猶驪頷之夜光安能免參學之¶
探索本具猶扇中之風性安能免參學之握揮本具猶¶
貧士懐中之至寳匪叅學之指導雖終身而罔知本具¶
猶麥為面體黍乃飯基茍不加參學之炊磨任萬刦以¶
難齊一旦力邁先賢功侔古聖脱參學之幻因提本來¶
之正令挫有作之鋒鋩擳無為之欛柄不加毫力掃生¶
<pb:KR3h0068_WYG_016-24a>¶
死魔於知見之稠林靡仗寸金斬湼槃將於證臨之深¶
穽斥臨濟金剛王使之無地措躬驅徳山木上座俾其¶
望風乞命或智眼之不明豈當情之能競今之學者惟¶
以本具之説相牽而不思實學真參即究竟原夫釋迦¶
不天生逹磨非自證總由積學之真致此光明之盛者¶
也審如是則學乎乃破生死㫁煩惱證菩提出三界興¶
保社起叢林之不可(闕/)由之經也可不勉乎可不勉乎¶
中峰大和上所作勉學賦言言皆實乃學人喫𦂳用力¶
<pb:KR3h0068_WYG_016-24b>¶
下工夫之法門也豈止於老婆心切而已學者於此玩¶
誦而有得焉於無奈處豁然開悟則此賦亦為闇室之¶
薪燭迷途之鄉導矣因以中上人見示於是疾書一過¶
至治元年三月廿二日弟子吳興趙孟頫記¶
　　余舊藏趙魏公雪賦中有破損十餘字予昔在京¶
　　邸為弟持去不復也今觀此勉學賦筆法尤精紙¶
　　墨完好此非易得之物敬題於池尾安所雅丈請¶
　　善珍之夢萱卞士華¶
<pb:KR3h0068_WYG_016-25a>¶
　　右趙松雪書中峰勉學賦真蹟松雪生平深得意於¶
　　中峰之道余家所刻停雲帖中松雪手札一十三紙¶
　　與中峰者言言皆有道味故甞書此賦謂闇室之薪¶
　　燭迷途之鄉導此卷余曩見在白下徐碧泉處先待¶
　　詔欲假刻石最後為一䜿子謀去殊為夢想今得復覽¶
　　慨悦不勝敬識數語昔胡仲汲謂松雪之書上下三¶
　　百年縦横一萬里不虛耳隆慶丁夘春三月朔日文嘉¶
　趙承㫖書光福重建塔記卷¶
<pb:KR3h0068_WYG_016-25b>¶
塔者西域聖人之靈廟衆生滅罪致福之具也自阿育王¶
建初後代震旦之來表刹興盛者莫盛於蕭梁之世焉光¶
福塔者實梁大同權輿唐㑹昌暴殄復興咸通至趙宋宋¶
至今朝大徳中住山磻師時畢方鳥棲其巔以致鐡石瓦¶
甓隳哉有不可葺者住持相師謨畫鼎創真人周静翁仙¶
宗而尚佛来自䨇鳯作檀越主率寺鄰富而信者幼成徐¶
公沙門愿而幹者成徹徳三公暨寺職班員涓吉命匠篾¶
棲鸞竹索以為綯材化羊杉縛以為架徹頂至踵革古従¶
<pb:KR3h0068_WYG_016-26a>¶
新即舊基越舊制别絫層級級至五半徐公脱屣索訶相¶
師遷喬梵行施心願力唯静翁不移走書来曰山中住持¶
聞有更易倘林屋清師補處則塔縁幸甚香火幸甚既而¶
疏来洞庭孤雲乃起一葦未杭翁已羽化烏乎元度乎重¶
来乎三嘆終至至未席溫或謂塔縁幸歟不幸歟余曰佛¶
三祗百刦脩六度萬行以戒定慧力成舍利益衆生者塔¶
之謂也由塔即廟廟即貌貌佛聖徳令衆歸命行檀波羅¶
而得福田今嗇一縁將普萬化是苻佛本願益衆生歟果¶
<pb:KR3h0068_WYG_016-26b>¶
元度之類歟子知其然而不知其所以然歟於是越明年¶
具梵禮迎銅像出化東行首翁之兒婦魏氏母子承禎同¶
調無改大父之道樂助而之任洋沙頭大倉蘓臺蓂見四¶
薪稇載而返㝷不請之檀朱公闕工施財施藝特銀其相¶
輪之頂復有刺血為墨書妙經者二渡長江入江淮募逺¶
者三大概廿餘同袍輔勢忘倦宣勞聚諸財鳩諸工一舉¶
而完七級自尖以還飾盖至四嵗暮収工明年像復出¶
西募春行夏歸秋作餘層列屋皆其落成輝輝乎摩尼¶
<pb:KR3h0068_WYG_016-27a>¶
圎明沓沓乎露盤屓贔碧瓦鱗集畫檐翬飛帀䦨楯而¶
寳鈴和鳴鎮山川而人天瞻仰具功徳一十五種消罪¶
業八萬四千不夜常光免責備於香火實一不幸而衆¶
幸且甚也遂書其延祐改元二月十日之建始来年五¶
月望日之畢工系以辭曰¶
阿闍世藏設利羅阿育得之出恒河八萬四千起塔婆¶
後世則之廣興建四方玲瓏或八面蕭梁以前世未見¶
我此靈廟實大同起伏二次三鳩工延祐以来又六冬¶
<pb:KR3h0068_WYG_016-27b>¶
清寕仙人徳相佛福縁慈緣普澤物白花巖頭橛屼屼¶
清也薄有銅像緣两募一舉功其圎盡未來際民福田¶
常光歴刦射牛斗羌椅椅兮淑吾後哿矣富人夀長久¶
至治元年望月二日建皇帝陛下千萬夀佛慧雄辨¶
大師本寺住持沙門了清撰前翰林學士承㫖榮禄¶
大夫知制誥兼脩國史趙孟頫書并篆題¶
　　右記為松雪翁真蹟無疑盖亦是晩年得意之筆¶
　　故其筆藴風神愈見精絶出塵云通伯¶
<pb:KR3h0068_WYG_016-28a>¶
　　子昻碑板絶似李泰和余所見無下二十本此卷¶
　　筆意虚和尤可寳也董其昌題於墨花閣¶
　　薦福興福二碑俱集右軍書而有神㑹天成之趣¶
　　非拘拘刻畫求肖者逺勝懐仁聖教以懐仁嗜竒¶
　　偏於王蹟中擇其峭刻頓挫者聮貫以布之雖於¶
　　鈎掣映𢃄極意求其血脉而平和淡宕之致不存¶
　　矣以故二碑乃千載碑書之模楷下是而歐顔栁¶
　　褚非拘即縱若太和益放矣松雪翁此書正用薦¶
<pb:KR3h0068_WYG_016-28b>¶
　　福遒𦂳之筆視他本倣太和者大不類也玉水親¶
　　翁倍宜珍襲云崇禎元年春三月古秀李日華題¶
　外録¶
　　珊瑚網云先荆翁習舉業時即得趙書光福碑記¶
　　置墨牀筆格間時一展玩也己未春董太史過余¶
　　舎因觀此卷著數語後李璽卿見之以𤣥宰衡鑒未¶
　　確為題云趙松雪書光福重建塔銘結構用薦福¶
　　興福二碑稍鬆活耳觀者以為倣李太和則失之¶
<pb:KR3h0068_WYG_016-29a>¶
　　矣未幾余重罹不憫君實太翁同珂雪親家来奠¶
　　款齋頭復見是卷喟然疏前之未盡焉乃余竟為¶
　　殯事所需鬻諸藏玩并去趙蹟至今猶悵先澤之¶
　　不存也第卷留汪氏印記可驗他年子孫或有遘¶
　　之者未知得合浦珠還否旹值崇禎癸酉秋余獲¶
　　文敏公翫花羙人圗有嵗月不我與之嘆因識所¶
　　録碑記後云¶
　趙魏公書湖州妙嚴寺碑記(楷書紙本横卷子昻/自篆卷首原文不録)¶
<pb:KR3h0068_WYG_016-29b>¶
前朝奉大夫大理少卿牟巘譔¶
中順大夫揚州路泰州尹兼勸農事趙孟頫書并篆額¶
(徳清慈相寺鐘樓下十/王牌位皆公手書精楷)¶
　　右湖州妙嚴寺記一道盖趙文敏墨蹟端雅而有¶
　　雄逸之氣在其意欲託之金石故不草草湖州公¶
　　桑梓之鄉豈惜寺僧與公善而得之然得此自不¶
　　凡矣靈芝主僧雨庵得而藏焉又乞予書數語亦¶
　　豈凡僧也耶惜予語不能超凡有愧於公之書耳¶
<pb:KR3h0068_WYG_016-30a>¶
　　成化戊子十月七日永寜一客¶
　　松雪記妙嚴寺中有云妙嚴乃佛心所見之事相¶
　　也觀此書端妙嚴重知為松雪心中所見之事相¶
　　焉又云幻十八開士於殿中金碧眩耀以此文此¶
　　字勒堅珉樹諸殿中其光彩與開士争光不直眩¶
　　耀一時而已靈芝瞻上人得其真蹟可不寳藏之¶
　　乎張震跋¶
　　趙公書寺記予昔跋之兹来雨庵又有請焉請之¶
<pb:KR3h0068_WYG_016-30b>¶
　　意盖欲予志今昔歳月昔為成化戊子十月七日¶
　　予歸自永寕今為辛夘十月八日來自丹邱一俯¶
　　仰間四見寒暑人生聚㑹幾何良可嘆息公書已¶
　　不待贊予又未識幸一再閲是月十月二日燈下¶
　　公綬書于芝園深處¶
　　芝園深處予宿之屢矣兹来為成化甲午中秋雨¶
　　菴將移住上天竺竺國山前復肯著予行蹟也耶¶
　　雨菴索予送住上竺詩予歸速弗克就因出是臥¶
<pb:KR3h0068_WYG_016-31a>¶
　　軸請再誌嵗月日詩則俟予補書别紙也公綬¶
　　趙公書法晉人所以妙絶今古余謬贊公書屢矣¶
　　前此筆路猶未入公格範不意老年又復私淑公¶
　　之書法固不待贊贊之者無間於往古來今無間¶
　　於簪紱韋布則公之書得之於心應之於手通之¶
　　天下使右軍復生亦必嘆賞蘭亭褁鮓墓田等帖¶
　　料容其一著脚也雨菴以余言為何如壬寅孟夏¶
　　丑日逸史姚綬記¶
<pb:KR3h0068_WYG_016-31b>¶
　趙松雪書中峰懐浄土詩後系讃¶
讃云浄土偈者中峰和上之所作也偈凡一百八首按¶
數珠之一週也憫羣生之迷途道佛境之極樂或驅而¶
納之或誘而進之及其至焉一也弟子趙孟頫欲重宣¶
此義而說偈¶
三千大千世界中恒河沙数諸衆生一一衆生一一佛¶
一人唯心一浄土而諸衆生無始來因癡有欲生愛渇¶
根塵染纒不自覺流轉生死墮惡趣我師中峰大和上¶
<pb:KR3h0068_WYG_016-32a>¶
慈悲憐憫諸衆生勤勤為作百八偈普告恒沙諸有情¶
如身受病等痛切若人依師所敎誨一念念彼阿彌陀¶
一念念已復無念自然往生安飬國阿彌陀佛為接引¶
徑坐金色蓮花臺池中蓮花如車輪微風吹香徧法界¶
頻伽並命及鸚鵡白鶴孔雀播妙音黄金界道七寳臺¶
燕坐受兹勝妙樂諸惡苦趣咸無有悉皆我師之所度¶
實無衆生師度者惟衆生心浄土故是我故今稽首禮¶
重讃我師之𢎞願延祐三年嵗在丙辰六月廿四日大¶
<pb:KR3h0068_WYG_016-32b>¶
都咸宜坊寓舍書¶
　趙文敏書春寒詩卷¶
仲春尚寒氣林花無艶滋敝裘擁衰疢風雨何凄其始¶
雷發東隅霽牖陽光披㣲風草際動落英池面移幽禽¶
變圎吭游魚揚四鬐我病自此愈泛舟溪水湄小輿指¶
南盖短笻步東毗機心不復有髙踏農與羲¶
笠澤茫茫鴈影㣲玉峰髙下䕶雲衣長橋寂寞春寒夜¶
祇有詩人一舸歸子昻二月十九日¶
<pb:KR3h0068_WYG_016-33a>¶
　子昻書詩并詞(行/書)¶
白髮思家萬里回小軒流水為花開故應動作詩千首¶
知是風流楚客才¶
雲淡風輕傍花隨栁將謂少年行樂齋閣林間小車城¶
裏千古太平西洛瞻彼泱泱言思君子流水儼然如昨¶
但清逰天際輕輕未辦暮愁離索　長記得童冠相隨¶
浴沂風舞吟咏鳶飛魚躍逝者如斯吾衰甚矣調理自¶
存斟酌清廟朱絲舊堂金石隐几似聞更作農人告有¶
<pb:KR3h0068_WYG_016-33b>¶
事西疇窈窕掛書牛角　右調雨中花¶
北隴耕雲南溪釣月此是野人生計山鳥能歌江花解¶
笑無限乾坤生意看畫歸来挑簦閒眺風景又還光霽¶
笑人生奔走如狂萬事不如沈醉　細看来聚蟻功名¶
戰蛙事業畢竟又成何濟有分山林無心鍾鼎誓與漁¶
樵深契石上酒醒山間茶熟别是水雲風味順吾生素¶
位而行造化任他兒戯　右調雨中花¶
昏曉相催百年忩暗忩明裏人生能㡬贏得貂裘敝¶
<pb:KR3h0068_WYG_016-34a>¶
富貴浮雲休戀青綾被歸與未放懐煙水不受風塵昧¶
　右調㸃絳唇子昻漫書¶
　松雪翁雜書八則¶
來多去多枉受奔波來少去少省些煩惱¶
一菜一魚一茶一飯客亦可來主亦可辦¶
道士桑芝田求善之先生書盤谷叙復求僕書歸來辭¶
惜無蜀中冷金紙對之俟有此紙别為寫過¶
偶畫得大士像一紙甚有圎滿慈悲之意用作林下布¶
<pb:KR3h0068_WYG_016-34b>¶
施也孟頫書致習公侍者¶
昔徐信之製筆得名皆由出入叔父尚書門下日令縛¶
一枝不如意輙使拆去細究其工所以得名今人能若¶
是乎可為太息至大二年正月十日子昻志¶
昨日無錫一道友封寄恵泉即命童試新茗果是味别¶
明日當分送何山銕鏡老看他舌端有眼否¶
余與息齋道人同寓都城張氏林園日以繪事相講訂¶
信非人間之樂也不見十年政如隔世可歎可歎今日¶
<pb:KR3h0068_WYG_016-35a>¶
其家僮迴維揚就問道人與竹平安否至大四年二月¶
二日戲書此閒紙時髙士石可友在坐¶
子昻友人牟成甫之貧香嚴所謂錐也無者豐年猶啼¶
饑况此荒歉將何以果其腹而贍其老穉淵明乞食魯¶
公乞米賴古多賢可為口食仁人義士有能損魯肅之¶
囷而實萊蕪之甑者乎吴興趙孟頫白¶
　趙集賢南谷二帖¶
孟頫頓首拜覆南谷真人尊師静侍孟頫頃到殊勝甚¶
<pb:KR3h0068_WYG_016-35b>¶
儗得遂晤言然竟成交臂而失至今以為恨舊年廿六¶
日還舍除夜來徳清新嵗二日忽路家遣吏見請三日¶
急迴城中乃蒙隆福有書&KR0052;之召今日至徳清别墅明¶
日即過杭詣省中計事数日間即走都下區區情事吾¶
師所深悉政儗卜築溪上以為終老之計而情願未遂¶
極令人徬徨兼居行乏力尤所甚憂感尊師欲寫石壁¶
間大字冀遣人至杭見敎所書之文便當寫納但行役¶
擾擾似不能一詣侍下以此為恨大不可言承恵篠至¶
<pb:KR3h0068_WYG_016-36a>¶
以為感所恵書着園人附航寄往城中乃成墨池敬勒¶
手狀陳叙情素臨紙不勝馳神此行度已不能免然尊¶
師有見敎者是勿惜至意乃所望也餘冀萬萬珍重不¶
備人日弟子趙孟頫稽首再拜　林師來侍冀道意拙¶
稿至今抄未成當令家下寄去也¶
孟頫稽首再拜南谷真人尊師侍者數日來苦腹疾不¶
果詣前問候不勝馳仰兹被誨帖恵以新冠領次感激¶
無喻叔實不幸長逝昨日聞之為之痛傷聊以十两奉¶
<pb:KR3h0068_WYG_016-36b>¶
之冀為轉達今晩還吳興不能詣别惟善保道體不宣¶
孟頫再拜¶
　趙榮禄與覺軒六簡¶
孟頫連日甚欲一詣行館共談而人事絆之意未能去¶
知罪知罪昨日蒙恵帖下徴惡札併前者同此奉納但¶
竹石紙狹不可作且寫四詩續當為公作竹石也今日¶
又有少事明旦僭屈台重過此一飯切告勿阻至扣至¶
扣遲面言叙不宣¶
<pb:KR3h0068_WYG_016-37a>¶
孟頫近獲晤言甚慰數年契闊之懐方欲奉陪尚羊湖¶
山間而㣲恙乃能阻之兹承恵字則知仙舟已解䌫矣¶
瞻望悵然恵及沙(闕/)不至奪愛否秋氣著人途中厚自¶
愛不宣¶
孟頫一節疏於上記遥想樓居仙人眺八極而自得唯¶
有仰企而已人來得所恵書就審即日履候勝常為慰¶
千萬承諭以令郎文書已一如來意見之行移旦夕當¶
奉納也遠恵圎米細茶深仞厚意祇領感激無已草草¶
<pb:KR3h0068_WYG_016-37b>¶
具復寒燠朝暮冀惟善保不宣¶
孟頫久别傾渇無喻伏承恵書審文斾至止不勝欣慰¶
蒙恵白米鵝麫茶果深見盛意祇領感戢無已台體所¶
苦小爾今服何藥専當詣使寓拜問併陳謝私也草草¶
具復不宣¶
孟頫得㫖蹔還直以家事冗擾未能奉狀計惟即日文¶
候勝常孟頫本為先人墓石未立所以觸熱來歸而石¶
尚未得至殊焦煩耳湖州前録事宣差今還宜興稅務¶
<pb:KR3h0068_WYG_016-38a>¶
提領在此為政甚平與敝家甚親今在貴里望吾兄照¶
覰幸幸因便奉寄草草唯加察餘冀善護不宣¶
孟頫奉别甚久馳仰殊深去夏得㫖南還日困塵事不¶
得上記問候惟切傾企而已行次毗陵承専人恵書就¶
審即日文候勝常慰不可言且蒙過愛特貽厚贐拜領¶
豈勝感激舟中草草具荅漸逺惟慎䕶興息不宣　紈¶
扇一握拜納付至李尚書墨竹即如來戒各題小詩其¶
上甚愧塵涴畫軸極用皇恐皇恐望日謹空¶
<pb:KR3h0068_WYG_016-38b>¶
　　右趙榮禄與覺軒先生手簡共六紙有以知交誼¶
　　之深家世之舊也先生學行純正為宋瑯琊王字¶
　　仲寳之後仕至蘭溪州判官今獲觀於其孫光大¶
　　之彝齋老成典型不可復見矣尚賴翰墨文章有¶
　　以見其風流哉至正廿年嵗在庚子三月望日倪¶
　　瓚謹題¶
　　余聞荆溪有覺軒王先生繇文學起家至蘭溪州¶
　　判官生晚不及識聞之四十年見其孫光大出松¶
<pb:KR3h0068_WYG_016-39a>¶
　　雪與先生手筆凡六紙内謂樓居仙人眺八極而¶
　　自得者真可企仰光大乞書楮尾於是乎書至正¶
　　乙巳冬十月廿有四日㑹稽抱遺叟楊楨在卷素¶
　　齋試沈先生樂墨¶
　　義與舊閥之家得交松雪翁者元初惟王氏岳氏¶
　　兩家而已治生唐門幼學之時尚多見之到今五¶
　　十年來訖無片紙存者而岳氏之後盖亦寂寥無¶
　　聞焉又觀彝齋所藏六帖皆翁與其先大父往還¶
<pb:KR3h0068_WYG_016-39b>¶
　　書紙墨尚新則知王氏子孫之賢視他族所守厥¶
　　有間哉因感而識之壬戌嵗九月廿又二日為冬¶
　　至日馬治¶
　子昻答子誠劄¶
孟頫頓首再拜知州相公子誠閣下孟頫去嵗騎從來¶
吴興因得畧吐久别之懐所恨貧家無可將接坐來簡¶
慢知我最深必不見咎别後賤體老病交侵藥褁不離¶
左右者一年於兹獨坐空齋憒悶無聊子誠聞之必能¶
<pb:KR3h0068_WYG_016-40a>¶
見原耳他人前不欲道也兹承專价恵書就審履侯勝¶
常深以為慰承諭三皇廟碑及光福碑銘托愛如此其¶
敢不書但恐筆墨蕪穢不堪上石耳漫爾書付去人更¶
在裁之外蒙潤筆之贈子誠何必爾耶不敢引辭領次¶
惶愧之極草草具覆餘唯上為國家下為吏民慎謹興¶
息不宣孟頫頓首冄拜五月十九日¶
　趙榮禄書過秦論卷(小楷/書)¶
　　過秦論　　賈誼¶
<pb:KR3h0068_WYG_016-40b>¶
秦兼并諸侯山東三十餘郡繕津闗據險塞修甲兵而守¶
之然陳渉以戍卒散亂之衆數百奮臂犬呼不用弓㦸之¶
兵鉏耰白梃望屋而食横行天下秦人阻險不守闗梁不¶
闔長㦸不㓨强弩不射楚師深入戰於鴻門曾無藩籬之¶
艱於是山東大擾諸侯並起豪傑相立秦使章邯將而東¶
征章邯因以三軍之衆要市於外以謀其上羣臣之不信¶
可見於此矣子嬰立遂不寤藉使子嬰有庸主之才僅得¶
中佐山東雖亂秦地之可全而有宗廟之祀未當絶也秦¶
<pb:KR3h0068_WYG_016-41a>¶
地被山帶河以為固四塞之國也自繆公以來至於秦王¶
廿餘君甞為諸侯雄豈世世賢哉其勢居然也且天下甞¶
同心并力而攻秦矣當此之時賢智並列良將行其師賢¶
相通其謀然困於險阻而不能進秦乃延入戰而為之開¶
闗百萬之徒逃北而遂壞豈勇力智慧不足哉形不利勢¶
不便也秦小邑并大城守險塞而軍髙壘毋戰閉闗據阨¶
荷㦸而守之諸侯起於匹夫以利合非有素王之行也其¶
交未親其下未附名為亡秦其實利之也彼見秦阻之難¶
<pb:KR3h0068_WYG_016-41b>¶
犯也必退師安土息民以待其敝収弱扶敗(原蹟敗/字㸃去)罷以令¶
大國之君不患不得意於海内貴為天子富有天下而身為¶
禽者其救敗非也秦王足已不問遂過而不變二世受之¶
因而不改暴虐以重禍子嬰孤立無親危弱無輔三主惑¶
而終身不悟亡不亦宜乎當此時也世非無(下有知/字㸃去)深慮¶
知化之士也然所以不敢盡忠拂過者秦俗多忌諱之禁¶
忠言未卒於口而身為戮沒矣故使天下之士傾耳而¶
聽重足而立鉗口而不言是以三主失道忠臣不敢諫¶
<pb:KR3h0068_WYG_016-42a>¶
智士不敢謀天下已亂姦不上聞豈不哀哉先王知雍¶
蔽之傷國也故置公卿大夫士以飾法設刑而天下治¶
其強也禁暴誅亂而天下服其弱也五伯征而諸侯從¶
其削也内(下有附/字㸃去)宇外附而社稷存故秦之盛也繁法¶
嚴刑而天下振及其衰也百姓怨望而海内畔矣故周¶
五序得其道而千餘嵗不絶秦本末並失故不長久由¶
此觀之安危之統相去逺矣野諺曰前事之㤀後事之¶
師也是以君子為國觀之上古驗之當世參以人事察¶
<pb:KR3h0068_WYG_016-42b>¶
盛衰之理審權勢之宜去就有序變化應時故曠日遲¶
久而社稷安矣　至元辛夘秋民瞻自江左來謁選時¶
時相過慰余寂寥風雨中持黄素四幅求作小楷適案¶
有賈生過秦三篇乃為書之八月晦日集賢濫直趙孟¶
頫書¶
　　子昻篆𨽻正行顛草俱為當代第一小楷又為子¶
　　昻諸書第一此卷筆力柔媚備極楷則後之覽者¶
　　豈知下筆神速如風雨耶斯又古今之一竒也至¶
<pb:KR3h0068_WYG_016-43a>¶
　　元辛夘十二月七日鮮于樞伯㡬父記¶
　　子昻百技過人就中楷書尤妙絶民瞻自京師携¶
　　此卷來錢塘見之歎賞不足辛夘十二月初七日¶
　　金城郭天錫題¶
　　㒒昔在京師於子昻有文從之舊心甚敬之别來¶
　　數年於民瞻所見其翰墨不啻見子昻也淇州盧¶
　　克柔敬觀¶
　　古之帝王徳莫過於堯舜功莫髙於禹湯文武仲¶
<pb:KR3h0068_WYG_016-43b>¶
　　尼兼之孟子祖述仲尼為傳道之正故自楊墨而¶
　　下皆為異端矣書法自篆籀而下楷法稱鍾繇草¶
　　法稱張芝右軍兼而有之隋唐以來善書者宗之¶
　　為法書之祖子昻之書全法右軍為得正傳不流¶
　　入異端者也元貞丙申春正月七日薊丘李衎仲¶
　　賓題¶
　　子昻善書名世求者紛至輒搔首稱苦然卒不能¶
　　不為之書民瞻盖所樂與者固應結字匀亭首尾¶
<pb:KR3h0068_WYG_016-44a>¶
　　如一自爾有和平之氣吴興姚式題¶
　　子昻書名天下今觀小楷過秦論三篇如花舞風¶
　　中雲生眼&KR1284;又得伯機息齋二君子發明盡矣民¶
　　瞻珍之元貞丙申二月中澣題於燕山客舍濟南¶
　　張謙頓首¶
　　嗣真嘗見晉黄素黄庭經吴興公定為上清真人¶
　　楊義和作七言詩識於後此卷楷法大類楊書惜¶
　　世罕知者句曲外史張嗣真拜題¶
<pb:KR3h0068_WYG_016-44b>¶
　　予十數年前㳺白石披雲菴南谷杜先生出示子¶
　　昻所書黄素黄庭經楷法端勁今復見過秦論於¶
　　民瞻字畫比黄素尤縝宻實為二妙爾來子昻小¶
　　楷與前㣲不同年事筆力日進日益真予之畏友¶
　　也大徳辛丑長至日南陽仇逺書¶
　　延祐七年八月廿六日彭城錢良右平原陸輔之¶
　　志雅齋同觀¶
　　吴興公為民瞻書此卷時年三十八惜伯機諸公¶
<pb:KR3h0068_WYG_016-45a>¶
　　不及見其暮年書矣後公卒之五十目與民瞻同¶
　　在吴郡載玩之餘不覺悵惘至治壬戌八月四日¶
　　蜀郡虞集書¶
　　吳興公在寂寥風雨中能為民瞻父引墨所謂空¶
　　谷聞人足音云胡不喜故此卷結體精宻無一筆¶
　　茍作豈但無一字無來處耶藉使古人復生亦應¶
　　為之心服今之作小楷者民瞻父試與過目自當¶
　　起望洋之嘆也後八年致和改元復以見示敬題¶
<pb:KR3h0068_WYG_016-45b>¶
　　卷尾良右¶
　　元貞乙未予游句曲見梁中砥藏松雪翁黄素小¶
　　楷五千文盖翁居集賢時所書予今三十餘年又¶
　　得見民瞻公過秦論三篇皆一時妙筆後人罕及¶
　　之者憶翁是年秋序余拙稿及為書篆翠寒齋扁¶
　　惜不獲小楷一紙為家寳翼之携此卷見示令人¶
　　慨然有不足之嘆廣平宋无¶
　　天厯改元建子月之十日京口袁子方安岳曺克¶
<pb:KR3h0068_WYG_016-46a>¶
　　明共觀於民瞻䨇清堂湘中劉致時中拜手書¶
　　隴西李瓚敬觀於泰宇書房¶
　　此卷余舊得之石民瞻元度見而愛之輒以相贈¶
　　其結體姸麗用筆遒勁真無愧隋唐間人至正二¶
　　年壬午嵗九月望日元度自錢塘蹔還山中笈以¶
　　自隨因得重觀是日潘子素同在密庸齋展玩久¶
　　之勾吴倪瓚題¶
　　字心畫也松雪齋此書要是全法右軍者風格整¶
<pb:KR3h0068_WYG_016-46b>¶
　　暇意度清和可以觀公之心矣張敬夫謂王丞相¶
　　作字不知有許多忙時斯言雖戲大有深意况吾¶
　　儕於此可不知所鑒哉至正乙丑端陽後一日四¶
　　明姚安道謹題¶
　　右黄素過秦論趙吴興楷書第一神情蕭散結構¶
　　麗整誠希世珍也晩生甘立書¶
　　至正十四年嵗次甲午夏四月初五日從華彦忠¶
　　氏借觀趙魏公過秦論親書真蹟李衍¶
<pb:KR3h0068_WYG_016-47a>¶
　外録¶
　　書畫舫云昔人謂書絶於元賴子昻承旨振起之¶
　　斯道不至大寂寞然子昻好迹傳者十不得一余¶
　　録其目覩其精美者而品第之自當以過秦論為¶
　　小楷之冠云¶
　趙子昂書尚書洪範并圖(小楷書原/文不録)¶
　　洪範¶
惟有十三祀王訪于箕子王乃言曰(至/)五曰惡六曰弱¶
<pb:KR3h0068_WYG_016-47b>¶
吳興趙孟頫畫并書¶
　　觀此圖武王謙冲虛受之心箕子諄複指授之意¶
　　宛然見於眉目顔靣之間可謂善寫聖賢授受之¶
　　際之氣象矣其字畫又精妙盖松雪翁平生得意¶
　　之筆也鏊題¶
　　右趙文敏公書尚書洪範并畫箕子武王授受之¶
　　意為圗畫既古雅而小楷精絶殆無遺恨但無嵗¶
　　月可考嘗見公所書莊子馬蹄篇乃初被召為兵¶
<pb:KR3h0068_WYG_016-48a>¶
　　部郎中時書其筆法與此正同疑此亦當時之作¶
　　維公以宋之公族仕於維新之朝議者每以為恨¶
　　然武王伐紂箕子為至親旣受其封而復授之以¶
　　道千載之下不以為非然則公獨不得引以自盖¶
　　乎公素精尚書嘗為之集注今皆不書而獨書此¶
　　篇不可謂無意也因崦西徐公出示為著此語以¶
　　備折衷不知公以為何如嘉靖乙未八月文徴明¶
　　書¶
<pb:KR3h0068_WYG_016-48b>¶
　子昂書秋興賦卷(行書原文見/董𤣥宰帖)¶
　外録¶
　　書畫舫云項氏藏子昻秋興賦一卷筆勢婉𡡾姿¶
　　態動人左方有張東海跋尾佳甚然逺不及茂實¶
　　府君所収小字歸田賦卷雖㸃去一行而筆墨縝¶
　　宻不减李泰和遺法兼包首宋繡復作採菊東籬¶
　　下悠然見南山無異劉松年筆也款云某年月日¶
　　雲間朱氏製¶
<pb:KR3h0068_WYG_016-49a>¶
　趙榮禄寫絶交書(較叔夜原文間有訛脱烏絲䦨/緑絹本有趙字方印大雅等印)¶
人倫有禮朝廷有法自惟至熟有必不堪者七甚不可¶
者二臥喜晩&KR0120;而當闗呼之不置一不堪也抱琴行吟¶
弋釣草野而吏卒守之不得妄動二不堪也危坐一時¶
痺不得摇性復多蝨搔無已而當裹以章服揖拜上官¶
三不堪也素不便書不喜作書而人間多事堆案盈几¶
不相酬荅即犯教傷義欲自勉強則不能久四不堪也¶
不喜弔喪而人道以此為重已為未見恕者所怨至欲¶
<pb:KR3h0068_WYG_016-49b>¶
見中傷者雖懼然自責然性不可化欲降心順從則詭¶
故不情亦終不能獲無咎無譽如此五不堪也不喜俗¶
人而當與之共事或賓客盈坐鳴聲聒耳囂塵臭處千¶
變百技在人目前六不堪也心不耐煩而官事鞅掌機¶
務纒其心世故緐其慮七不堪也又每非湯武而薄周¶
孔在人間不止此事㑹顯世敎所不容此甚不可一也¶
剛腸疾惡輕肆直言遇事便發此甚不可二也以促中¶
小心之性統此九患不有外難當有内病寜可久處人¶
<pb:KR3h0068_WYG_016-50a>¶
間耶又聞道士遺言餌术黄精令人久夀意甚信之逰¶
山澤觀魚鳥心甚樂之一行作吏此事便廢安其捨其¶
所樂而從其所懼哉夫人之相知貴識其天性因而濟¶
之禹不偪伯成子髙全其節也華子魚不強幼安以卿¶
相此可謂能相終始真相知也足下見直木必不可以¶
為輪曲者必不可以為桷盖不欲以枉其天材令得其¶
所也故四民有業各以其志為樂唯達者為能通之此¶
似足下度内耳不可自見好章甫越人以文冕也自以¶
<pb:KR3h0068_WYG_016-50b>¶
嗜臭腐養鵷雛以死鼠也吾頃學養生之術方外榮華¶
去滋味㳺心於寂寞以無為為貴縦無九患尚不顧足¶
下所好者又有心悶疾頃轉增篤私意自試必不能堪¶
其所不樂自卜已審若道盡途窮則已耳足下無事寃¶
之令轉於溝壑也吾新失母兄之歡意常悽切女年十¶
三男年八歳未及成人况復多病顧此恨如何可言今¶
但願守陋巷榮華獨能離之以此為快此最近之可得¶
而言耳然使長才廣度無所不淹而能不營乃可貴耳¶
<pb:KR3h0068_WYG_016-51a>¶
若吾多病困欲離事自全以保餘年此真所乏耳豈可¶
見黄門而稱貞哉若趣欲共登王途期於相致時為歡¶
益一日迫之必發其狂疾自非重怨不至於此　延祐¶
六年九月望日吴興趙孟頫書¶
　外録¶
　　書畫舫云趙榮禄寫絶交書真蹟范半醒藏本後¶
　　有文徴仲跋尾妙絶可愛趙書傳世頗多此其第¶
　　一帖也¶
<pb:KR3h0068_WYG_016-51b>¶
　趙子昂重緝尚書集註序并畫像冊(紫絲䦨二紙中/摺處有松雪齋)¶
　　(三/字)¶
　　畫像一段(烏紗朱衣束帯執/笏立像神采清腴)¶
(款書/)延祐五年提舉楊叔謙畫時余為翰林學士承㫖¶
年六十有五(行楷書/畫右)¶
　　重緝尚書集註序¶
易書詩禮樂春秋皆&KR0052;孔子刪定筆削後世尊之以為¶
經以其為天下之大經也秦火之後惟易僅全而樂遂¶
<pb:KR3h0068_WYG_016-52a>¶
無復存詩書禮春秋由漢以来諸儒有意復古殷勤収¶
拾而作偽者出焉在書為尤甚學者不察尊偽為真俾¶
得並行於世若張覇之膚陋二十四篇亦以為古文尚¶
書小序之舛訛大悖經㫖亦以為孔子所定嗟夫書之¶
為書二帝三王之道於是乎在不幸而至於亡於不幸¶
之中幸而有存者忍使偽亂其間耶又幸而覺其偽忍¶
無述焉以明之使天下後世常受其欺耶孟頫覈其真¶
而為之集註越二十餘年再一訂正手録成書可與知¶
<pb:KR3h0068_WYG_016-52b>¶
者道難與俗人言也噫余恐是書之作知之者寡而不¶
知者之衆也昔子雲作法言時無知者曰後世有子雲¶
必愛之矣庸詎知今之世無與我同志者哉但天下之¶
知我者易知書者難也書之為道誠&KR0201;矣漢自伏生以¶
下晁錯倪寛夏侯勝皆専治書而不得其㫖孔安國雖¶
為之註多惑於偽序而討論未精蔡邕才堪釐正而其¶
說不盡傳孔頴達之疏曲暢附㑹無所折衷至宋朱子¶
留心雖久未遑成書蔡沈過謹而失之繁亦為才識之¶
<pb:KR3h0068_WYG_016-53a>¶
所限金履祥懲之而失於簡亦以精力之所拘終不若¶
他經之傳註審之熟而言之確也昔文中子尚續書百¶
五十篇今正書止五十八篇而傳註可使之不確乎孟¶
頫繙閱考摭自童時今至於白首得意處或至終夜不¶
寢嗟夫惟精惟一允執厥中者書之道也一毫之過同¶
於不及安得天下之精一於中者而與之語書哉集註¶
始於至元十六年中更作輟成於大徳元年今又二十¶
餘年矣衰貎頽然不能不自愛也因重緝而為之序(行/楷)¶
<pb:KR3h0068_WYG_016-53b>¶
(書/)¶
　　先君於六經子史靡不討究而在書經尤為留意¶
　　自蚤年創草為古今文辨後三入京師而三易稿¶
　　皆謹楷細書毫髮不茍及仁宗朝議改隆福宫為¶
　　光天二字以書質之中留一本復緝是冊已精而¶
　　益精者也古人以半部論語佐太平吾先君有焉¶
　　至元後己夘不肖男雍謹識(小行書本/身紙尾)¶
　趙子昂臨十七帖冊(粉箋原/文不録)¶
<pb:KR3h0068_WYG_016-54a>¶
(款書/)至大三年秋九月望子昻臨¶
　　右軍十七帖唐宋名賢多有模搨但得其彷彿耳¶
　　今觀吳興趙公所臨此帖與右軍筆法纎毫不爽¶
　　真得意之書也後之學者殆難復措手今進之公¶
　　藏於進學齋真不易得也巴西鄧文原謹題(行/書)¶
　子昻絶句¶
古墨輕磨滿几香硏池新浴粲生光北忩時有凉風至¶
閒寫黄庭一兩章¶
<pb:KR3h0068_WYG_016-54b>¶
　松雪道人方外交疏¶
　　方外交(缺/)¶
兹審石室書記瑛公住持昌國州隆敎禅院凡我與交¶
同詞勸(以下/缺)¶
處西湖之上居多志同道合之朋歌白石之章遂有室¶
邇人逺之嘆苐恐大瀛之小刹難淹名世之俊流石室¶
長老襌師學識古今心忘物我江湖風雨飽飫諸方五¶
味襌棒喝雷霆顯揚聖諦第一義掃石門文字之業傳¶
<pb:KR3h0068_WYG_016-55a>¶
潛子書記之燈鈯斧旣已承當瓣香湏要著落望洋向¶
若不難浮尊者之杯推波助瀾所當鼔烝徒之檝即騰¶
闊步少慰交情開法筵演海潮音龍神拱聼向帝闕祝¶
華封夀象教常隆至治元年十二月　　日疏松雪道¶
人書¶
薌林居士㢘希貢　山村逸民仇逺　北村老人湯炳¶
龍　巴西鄧文原　婺胡長孺　吳興趙孟籲　西秦¶
張楧　楚龔璛　長沙馮子振　燕山貫雲石　吳張¶
<pb:KR3h0068_WYG_016-55b>¶
淵　浦城章懋卿　元覽道人王夀衍　紫霞道士馬¶
臻　句曲道士張嗣顯¶
　趙魏公二帖¶
　　丈人帖¶
孟頫上覆丈人節幹丈母縣君孟頫一節不得來書每¶
與二姐在此懸思而已伏想各各安佳孟頫寓此無事¶
不煩憂念但除授未定卒難動身恐二老無人侍奉秋¶
間先發二姐與阿彪歸去幾時若得外任便去取也今¶
<pb:KR3h0068_WYG_016-56a>¶
因便専此上覆聞鄉里水澇想盤纒生受未有一物相¶
寄二姐歸日自得整理一書與鄭月忩望遞逹不宣六月¶
廿六日孟頫上覆　手書上覆丈人節幹丈母縣君孟¶
頫謹封¶
　　希魏帖¶
孟頫頓首希魏判簿鄉兄足下孟頫奉别誨言倐爾兩¶
嵗追維従遊之樂丹青之贈南望懷感未知所報惟是¶
官曺雖閒而應酬少暇以故欲作數字道區區之情而¶
<pb:KR3h0068_WYG_016-56b>¶
不可得希魏愛我甚至當不以為譴也即日毒熱伏想¶
水精宫中夷猶自得履候安勝孟頫賴庇如昨秋間欲¶
發拙婦與小兒南歸以慰二老之思是時又當致書併¶
以繆書為獻也家間凡百悉望照拂因便奉狀不宣六¶
月廿六日孟頫再拜¶
　　今人觀趙承㫖書但見其晩筆縦逸為勝殊不知¶
　　妙年應規入矩有如此帖者不由規矩而縦逸是¶
　　猶疾行無善步也識者試與評之至治二年九月¶
<pb:KR3h0068_WYG_016-57a>¶
　　廿五日後學錢良右敬題¶
　　松雪老人書法在中年時一筆不茍怡怡然得天¶
　　趣此唯識者能知之泰定元年八月廿日隴西李¶
　　晧見於吳氏文房¶
　　李西臺書名重一時而東坡乃謂雖可愛終可鄙¶
　　雖可鄙終不可棄吾嘗妄意借為子昂方寸大字¶
　　之目聞者瞿然固難為淺見寡聞者道也至其尺¶
　　牘揮灑奕奕有晉人一種風氣亦不可掩且未易¶
<pb:KR3h0068_WYG_016-57b>¶
　　及哉未能上下古今書畫之變而窺其妙遂欲出¶
　　意品題恐不免紛紜兒輩之侮也泰定甲子季秋¶
　　蜀梁子寅書¶
　　吳興公字畫之妙不待贊詠而知也是帖盖在兵¶
　　部時所與江南故人者王謝沓拖風氣不可復作¶
　　撫卷為太息吳郡陸友仁記¶
　　自晉唐以来法帖其事率皆慰問通叙施於家人¶
　　朋友之間不過數行而已其初非用意而逸筆餘¶
<pb:KR3h0068_WYG_016-58a>¶
　　興淋漓揮洒百態横生使人驟見驚絶徐而視之¶
　　其意度愈無窮故後世傳之往往以為竒玩而想¶
　　見其人今觀松雪仙人與月窓判簿手帖宛有古¶
　　意濃纎剛柔皆與人意㑹真希世之珍又非獨傳¶
　　玩而已也淳卿其善保之泰定元年九月九日隴¶
　　西李升書於静寄東軒¶
　　鐵鎖銀鈎到者稀漚波亭上墨如飛後人何處求¶
　　書法華表千年待鶴歸南陽張遜¶
<pb:KR3h0068_WYG_016-58b>¶
　　餘不溪邉采白蘋鐵網珊瑚寸寸珍天上玉樓盛¶
　　不住虹光夜夜貫星辰遂昌鄭元祐¶
　　書中苦說候除官客舍幽州六月寒近接阿彪歸¶
　　後語婦翁強健縣君安吳僧嗣益¶
　　吳興松雪公名髙當代而書法之妙盖牢籠古今¶
　　出入羲獻也此二帖雖盛年所書然其輕清流麗¶
　　之畫得超邁入神之變有非後人所可及者淳卿¶
　　寳之無忽泰定五年三月一日梁溪生王禮賓觀¶
<pb:KR3h0068_WYG_016-59a>¶
　　松雪先生翰墨之妙名貫一代其下筆之勢出規¶
　　入矩洒落超逸非鍾王不足與議也至其晩年筆¶
　　力猶為妙絶金石所刻後學之士多所師法今觀¶
　　此二帖前人風流餘韻典刑具存不覺起敬吳門¶
　　丘宗¶
　　杜少陵云斯人已云亡草聖固難得及兹煩見示¶
　　滿目動悽惻斯言盡之載閲此卷令人悼痛不能¶
　　已也後學張淵¶
<pb:KR3h0068_WYG_016-59b>¶
　　書法自唐顔栁以来多尚筋骨而乏於風韻然務¶
　　筋骨者則失於狂趮喜風韻者則過於輭媚求其¶
　　兼善而適中者亦難矣至宋李建中蔡君謨輩追¶
　　蹤六朝見稱於時論者猶謂未能盡善本朝趙魏¶
　　公識趣髙逺跨越古人根柢鍾王而出入晉唐不¶
　　為近代習尚所窘東海内書法為之一變後進咸¶
　　宗師之或緘之篋笥或傳之金石不能悉數也此¶
　　二帖規摹羲獻其第一帖絶與聖敎序相類非有¶
<pb:KR3h0068_WYG_016-60a>¶
　　墨池筆塜之功者豈易及此披玩歎伏因識其後¶
　　至正二十五年秋七月旣望盧熊書¶
　趙松雪跋李仲淵作劉簡州墓銘帖(附載李/源道札)¶
　　僕在西州日為劉簡州作埋文今其子賫軸来欲¶
　　干先生一言以發幽堂之光幸賜數語為荷為荷¶
　　鄙文不足道也伏乞㸃竄李源道再拜松雪學士¶
　　先生¶
　　跋李仲淵所為劉簡州墓銘後¶
<pb:KR3h0068_WYG_016-60b>¶
余讀仲淵之文知劉簡州之為人有用世之才因劉簡¶
州之行事見仲淵叙事有稽古之學盖古之為文者實¶
而不譎簡而奥理而不詡若仲淵之文真古文也哉若¶
劉簡州者真可於古人中求之也哉趙孟頫¶
　趙文敏題晉齋小藁¶
　　奉題晉齋小藁¶
少年文藻發天葩錦繡機成自一家春日故應繁草木¶
空山元自足烟霞詞源浩蕩無終極理窟淵深豈有涯¶
<pb:KR3h0068_WYG_016-61a>¶
知子苦心叅道妙可能從我鍊丹砂吳興趙孟頫¶
　趙魏公過西郊渡詩帖¶
　　乘月過西郊渡¶
逺山含紫氛春野靄雲暮值此歸時月留連西澗渡謬¶
當文墨㑹得與羣英遇賞逐亂流翻心將清景悟行車¶
儼未轉芳艸空盈歩已舉候亭火猶愛村原樹還當守¶
故扄悢悢(闕/)幽素子昂¶
　趙集賢南谷先生帖¶
<pb:KR3h0068_WYG_016-61b>¶
南谷先生杜尊師余自兒時識之居昇元觀来十年昇¶
元盖文子舊隐其地常有光怪亦仙靈所栖勝處也師¶
屬余作老子及十子像併采諸家之言為列傳十一傳¶
見之所以明老子之道將藏諸名山以貽後人余謂兹¶
事不可以辭乃神交千古彷彿此卷用成斯美師名道¶
堅南谷其自號云至元二十三年元日吳興趙孟頫¶
　趙集賢汲仲帖¶
胡汲仲天資髙爽發言便自超詣此賦為南谷所作文¶
<pb:KR3h0068_WYG_016-62a>¶
與事稱其自邇至逺則似晉問其琢詞造語則似服賦¶
其髙舉寥廓則似逺遊過此以往吾不知所擬矣尊師¶
旣仙去重為季安師聖書一通刻石山中吳興趙孟頫¶
書¶
　趙吳興書編唐詩帖¶
詩止唐人公論一定以不易集存丁部私藏幾何而能¶
傳欲免徧觀盡閲之勞可無精選重編之舉因奮吾志¶
遂成此書自武徳以迄乾符厯三百載以來始古風而終¶
<pb:KR3h0068_WYG_016-62b>¶
絶句餘二千篇繕寫實難流布未廣将俾衆工以鋟木¶
必藉諸賢之揮金借力倚陶相與作新於文印齋名李¶
杜共看興起於騷壇鄭君子封出所編唐詩六十卷選¶
擇之精甚便後學者惜其無力板行因為書此子昂¶
　趙子昂評宋人十一家帖¶
右宋人十一家書皆表表著見者嘗誠評之李西㙜書¶
去唐未逺猶有唐人餘風歐陽公書居然見文章之氣¶
蔡端明書如周南后妃容徳兼備蘇子美書如古任俠¶
<pb:KR3h0068_WYG_016-63a>¶
氣直無前東坡書如老羆當道百獸畏伏黄門書視伯¶
氏不無小媿邪秦少游書如水邉游女顧影自𡡾薛道¶
祖書如王謝家子弟有風流之習黄長睿書如山澤之¶
癯骨體清徹李博士書如五陵貴游非不秀整政自不¶
免於俗黄太史書如髙人勝士望之令人敬嘆米老書¶
如㳺龍躍淵駿馬得御天然抜秀誠不可攀也丙戌十¶
一月廿一日大梁趙孟頫書¶
　　薛道祖薛昂之子黄長睿黄履之子二父皆邪人¶
<pb:KR3h0068_WYG_016-63b>¶
　　而其子乃以善書知名士亦不可不游於藝哉子¶
　　昂此評乃是效米老也紫陽山方回題¶
　趙文敏作畫帖¶
作畫貴有古意若無古意雖工無益今人但知用筆纎¶
細傅色穠艶便以為能手殊不知古意旣虧百病横生¶
豈可觀也吾所作畫似乎簡率然識者知其近古故以¶
為佳此可為知者道不為不知者説也子昂跋¶
　趙文敏舜舉帖¶
<pb:KR3h0068_WYG_016-64a>¶
舜舉作著色花妙處政在生意浮動耳邇来日夕沈埋¶
醉鄉吾恐久乃不復可得覺非其深藏之同郡趙孟頫¶
題¶
　趙榮禄伯機帖¶
僕與伯機同學書伯機過㒒逺甚㒒極力追之而不能¶
及伯機已矣世乃稱僕能書所謂無佛處稱尊耳必明¶
持鵝羣帖見示使人嘆賞不能去手而又甚慶其有子¶
也至大三年八月廿三日將赴杭州車橋寓舍題子昂¶
<pb:KR3h0068_WYG_016-64b>¶
　子昻書歸去來辭卷(行書原/文不錄)¶
　　趙文敏書歸去来辭南北所見無慮數十本或真¶
　　或行各極精好淵明有道而𨼆者也其為文詞皆¶
　　以發其沖澹幽逸之趣文敏居宦達中獨能好之¶
　　其志亦可尚矣方之晉人愛寫洛神賦者不賢乎¶
　　㢤此卷尤妙入循正宜寳之至正十六年嵗在丙¶
　　申正月廿六日槀城倪中書於杭城東橋寓舍(外/曲)¶
　　(江錢惟善檇李鮑恂/浚儀趙淑諸詩不録)¶
<pb:KR3h0068_WYG_016-65a>¶
　外錄¶
　　書畫舫云錫山華氏藏松雪翁行書歸去来辭係¶
　　晩年書筆法圎熟墨氣淋漓足稱毫髮無遺恨波¶
　　瀾獨老成者矣後有李貞伯吴原愽文徴仲等五¶
　　跋乃吾郡王文恪公之故物也¶
　趙松雪四帖(原文/不録)¶
　外録¶
　　甫田集文徴仲跋趙松雪四帖云右趙公四帖中¶
<pb:KR3h0068_WYG_016-65b>¶
　　一帖與鮮于太常有南来㑹晤之語盖至元丁亥¶
　　為兵部郎中奉使還家時所發是嵗公年三十有¶
　　三常聞故老云公早年學思陵書及入仕後與鮮¶
　　于公往還始専法二王此帖殆初學晉人時邪若¶
　　與晉之三帖皆率易而作莫不精妙雖無嵗月要¶
　　為晚年書無疑且其中有鄧善之簽浙之語鄧公¶
　　簽浙在延祐間公時六十餘矣觀者或疑此書如¶
　　出两手故為詳疏其事¶
<pb:KR3h0068_WYG_016-66a>¶
　子昻快雪時晴四大字¶
　外録¶
　　書畫舫云子昻快雪時晴四大字乃是題張伯雨¶
　　臨右軍帖者後有徐幼文畫亦佳¶
　子昻書昌黎送孟東野序栁栁州梓人傳合卷(行書/原文)¶
　(不/録)¶
　外録¶
　　書畫舫云子昻行書韓昌黎送孟東野序柳栁州¶
<pb:KR3h0068_WYG_016-66b>¶
　　梓人傳共一卷亦蔵太原王氏文休承極稱賞之¶
　趙文敏書𤣥妙觀三清殿等記石(原文/不録)¶
　外録¶
　　書畫舫云昔人之計久逺者莫如金石刻文止矣¶
　　乃趙文敏公親書𤣥妙觀三清殿等記石而紙墨¶
　　若新物之係於収藏良非細故云此記乃蘇州一¶
　　大故實其真跡當善蔵之¶
　趙松雪詩稿卷(原文/不録)¶
<pb:KR3h0068_WYG_016-67a>¶
　　趙文敏公書出於晉詩及乎唐固一代之能事也¶
　　觀此卷令人歎慕不已徳常其永保之至正二年¶
　　壬午九月十有六日丹丘柯九思題¶
　　松雪翁嘗云凡作字雖戲寫亦如欲刻金石今觀¶
　　其(闕/)草㸃竄塗注間皆不茍且誠哉是言也濠梁¶
　　李升¶
　　趙翰林髙情散朗殆似晉宋間人故其文章翰墨¶
　　如珊瑚玉樹自足照映清時雖寸縑尺楮散落人¶
<pb:KR3h0068_WYG_016-67b>¶
　　間亦莫不以為寳也今人工詩文字畫非不能粉¶
　　澤姸𡡾山雞野鶩文采亦爾斑斕至其神韻則與¶
　　孔翠殊絶此無他固在人品何如耳此卷張徳常¶
　　得之翰林之子仲穆處盧山甫二月廿日見過田¶
　　舍携以示僕因題倪瓚至正二年壬午嵗也¶
　　宋程伯子書字時甚敬謂非欲要好只此是學人¶
　　皆知之而涵養工夫盖鮮今觀松雪翁詩遺稿一¶
　　㸃一畫皆昭然絶異竄改之跡想見不茍其文章¶
<pb:KR3h0068_WYG_016-68a>¶
　　書畫為學者宗匠固亦宜哉吾友張徳常敬事善¶
　　學得此卷而珍襲之其意深矣吳郡後學羅元題¶
　趙子昂書善巴帝師碑卷(楷書原/文不録)¶
　外録¶
　　書畫舫云趙子昂楷書善巴帝師碑卷真跡上上¶
　　筆意畧同𤣥妙觀二碑善巴華言祕宻也膽巴碑¶
　　延祐三年書𤣥妙觀碑大徳七年書也皆出李泰¶
　　和家法古勁絶倫品屬第一¶
<pb:KR3h0068_WYG_016-68b>¶
　趙魏公臨黄庭經(原文/不録)¶
　外録¶
　　書畫舫云吳能逺氏出趙子昻臨黄庭經前有梁¶
　　楷經相書畫皆精¶
　　又云趙子昻臨黄庭外景經白麻真蹟按公自跋¶
　　盖盛年之筆為束季博作也¶
　趙子昂與季統札(行草書/紙本)¶
付至紙素索及惡書適有小幹過吴門未暇寫湏伺吴¶
<pb:KR3h0068_WYG_016-69a>¶
門還乃可奉命却當(傍添旣而思之恐孤来意先/作大字蘭竹等奉納十七字)寄僧¶
判處附去外蒙口味之恵一皆珍物非(下有其餘牋紙/皆不佳蘭亭絹)¶
(亦不佳/十三字)厚意何以得此祇領感激無已英公恵椒深用¶
佩戢㑹間冀道謝先此奉復伺後書新春唯加愛不宣¶
十二月廿八日孟頫再拜季統山長祕書足下(下有謹/封等七)¶
(字裁去一半并有/缺印僅存子字)¶
　趙子昻八年帖(行草書紙本内項/氏陳氏印不録)¶
孟頫再拜進之提舉友愛執事孟頫去家八年得旨蹔¶
<pb:KR3h0068_WYG_016-69b>¶
還何圗酷禍夫人奄棄觸熱長途䕶柩南歸哀痛之極¶
㡬欲無生憂患之餘两目昬暗尋丈間不辨人物足脛¶
瘦瘁行步艱難亦非久於人間者承専价恵書逺貽厚¶
奠即白靈几存沒哀感託交廿年餘䝉愛至厚甚望吾¶
友一來以叙情苦而又不至懸想之情臨紙哽塞不具¶
七月四日孟頫再拜進之提舉友愛執事¶
　趙文敏逺顧帖(行草書紙本帖内李/氏董氏諸印不録)¶
手書頓首復國賓山長人英足下孟頫謹封¶
<pb:KR3h0068_WYG_016-70a>¶
孟頫頓首國賓山長人英坐右近承逺顧媿不能款曲¶
别後極深鄉仰兹得惠帖就審即日履體侍奉清適殊¶
以為慰發至餘緜何必爾耶領次益增愧感草草具荅¶
不宣孟頫再拜十六日¶
　趙子昂舟從枉顧帖(行書/紙本)¶
家書再拜萬户相公尊親家忝眷趙孟頫謹封¶
孟頫再拜萬户相公尊親家坐前孟頫頃承舟從枉顧¶
丘園自惟貧家無以將接至今以為媿别来伏計尊履¶
<pb:KR3h0068_WYG_016-70b>¶
勝常孟頫三月間還城中賴芘茍安而已衛竹所入道¶
為中山建道院持疏門墻得蒙慨然至幸至幸前者欲¶
從蓼塘囬舊花竹戴勝已得許諾又張萬戶處有洛神¶
賦後節二者併望用情求至不勝拜賜不宣四月廿五¶
日孟頫頓首再拜¶
　趙魏公心腹帖(行草書/紙本)¶
孟頫頓首晉之足下數日来心腹之疾大作作惡殊甚¶
令親至得所恵書知安養為慰不可言付至西洋布及¶
<pb:KR3h0068_WYG_016-71a>¶
捐惠諸物一一拜領感激無喻負印冀用情昨仲美以¶
為必可得望以下意祝仲美委曲成就為佳沈提領處¶
綾亦望催促令親帶来紙素縁情緒不佳不能盡如来¶
戒千萬勿訝人還草草具荅餘唯珍重不宣十一日孟¶
頫再拜¶
　趙松雪風采帖(行書藍牋本内/李氏印不録)¶
孟頫再拜埜堂提舉友舊執事孟頫不望風采恍不記¶
時僧来得所恵書道舊如夢其慰何可勝言且承諄諭¶
<pb:KR3h0068_WYG_016-71b>¶
俾書先安人墓石極仞不鄙旣嚴命所臨又有景亮之¶
囑即已如戒寫付去僧但恐筆札荒蕪恐不可用以上¶
石然景逺學士之文自可傳逺也外承潤筆之恵尤佩¶
厚意感激感激草率具答不宣孟頫頓首再拜¶
　趙松雪懷想帖(行書/紙本)¶
孟頫書致明逺提舉賢弟坐右孟頫别來每切懷想極¶
寒計惟動履勝常兹有柔毛一牽牟粉十封朱橘一柈¶
蚤果十桶専僕馳納聊見微意一笑留之幸甚不宣孟¶
<pb:KR3h0068_WYG_016-72a>¶
頫書致¶
　趙榮禄逺賜帖(行草書/紙本)¶
孟頫頓首上記敎諭聘除賢親坐右孟頫頃承逺賜枉¶
顧至以為感别後伏計文候勝常近者王宅親事専屈¶
郎總管為掌判旬日前方来兹専託其代伸區區就有¶
金魚十尾荔子一柈柔毛一牽牟粉一石聊見微意笑¶
留幸甚霜晴惟盡珍重理不宣十一月十八日孟頫頓¶
首上記　記事奉聞(下有趙孟頫謹封/五字裁去一半)¶
<pb:KR3h0068_WYG_016-72b>¶
　趙子昻鄉人莘昇帖(行書紙本内李/氏諸印不録)¶
孟頫記事頓首再拜㢘訪監司相公兄閤下孟頫近拜¶
答後伏想日来體候勝常孟頫託賴親愛僭越有禀鄉¶
人莘昇昨因事革閒今欲援再叙例告狀望吾兄以孟¶
頫之故持與主張改正如小弟受賜也比由㑹晤善保¶
尊重不宣九月十五日孟頫記事頓首再拜㢘訪監司¶
相公凡閤下¶
　趙文敏書坡仙烟江疊嶂卷(行書原文不録/文徴明補圗)¶
<pb:KR3h0068_WYG_016-73a>¶
　　松雪大書見者絶少東吳王敬之氏有此其永寳¶
　　之正徳十五年十月十一日李東陽書¶
　　正徳戊辰春三月廿日衡山文璧觀槐雨先生所¶
　　藏松雪書為補此圗¶
　趙子昻書頭陁寺碑卷(行書藏經紙三接髙/八寸長一丈二尺)¶
　　頭陁寺碑　王蕳栖¶
盖聞挹朝夕之池者無以測其淺深仰蒼蒼之色者不¶
足知其逺近况視聼之外若存若亡心行之表不生不¶
<pb:KR3h0068_WYG_016-73b>¶
滅者㢤是以掩室摩竭用啓息言之津杜口毗耶以通¶
得意之路然語彝倫者必求宗於九疇談陰陽者亦硏¶
㡬於六位是故三才旣辨識妙物之功萬象已陳悟太¶
極之致言之不可以已其在兹乎然爻繫所筌窮於此¶
域則稱謂所絶形乎彼岸矣彼岸者引之於有則髙謝¶
四流推之於無則俯𢎞六度名言不得其性相隨迎不¶
見其終始不可以學地知不可以意生及其湼槃之藴¶
也夫幽谷無私有至斯響洪鐘虚受無来不應况法身¶
<pb:KR3h0068_WYG_016-74a>¶
圎對規矩㝠立一音稱物宫商潛運是以如来利見迦¶
維託生王室憑五衍之軾拯溺逝川開八正之門大庇¶
交喪於是𤣥闗幽揵感而遂通遥源濬波酌而不竭行¶
不捨之檀而施洽羣有唱無緣之慈而澤周萬物演勿¶
照之明而鑒窮沙界導亡機之權而功濟塵刦時義逺¶
矣能事畢矣然後拂衣䨇樹脱屣金沙惟怳惟忽不皦¶
不昧莫繫於去来復歸於無物因斯而談則棲遑大千¶
無為之寂不撓焚燎堅林不盡之靈無歇大矣哉正法¶
<pb:KR3h0068_WYG_016-74b>¶
旣沒象敎陵彞穿鑿異端者以違方為得一順非辨偽¶
者比微言於目論於是馬鳴幽讃龍樹虚求并振頽綱¶
俱維絶紐䕃法雲於真際則火宅晨凉曜慧日於康衢¶
則重昏夜曉故能使丗七品有尊俎之師九十六種無¶
藩籬之固旣而方廣東被敎肄南移周魯二莊親昭夜¶
景之鑒漢晉两明并勒丹青之飾然後遺文間出列刹¶
相望澄什結轍於山西林逺肩隨乎江左矣頭陁寺者¶
沙門釋慧宗之所立也南則大川浩汗雲霞之所沃蕩¶
<pb:KR3h0068_WYG_016-75a>¶
北則層峰削成日月之所迴薄西眺城邑百雉紆餘東¶
望平臯千里超忽信楚都之勝地也宗法師行絜珪璧¶
擁錫来遊以為宅生者縁業空則縁廢存軀者惑理勝¶
則惑亡遂欲捨百齡於中身殉肌膚於猛鷙班荆䕃松¶
者久之宋大明五年始立方丈茅茨以庇經像後軍長¶
史㑹稽孔府君諱覬為之薙草開林置經行之室安西¶
將軍郢州刾史江安伯濟陽蔡使君諱興宗復為崇基¶
表刹立禪誦之堂焉以法師景行大迦葉故以頭陁為¶
<pb:KR3h0068_WYG_016-75b>¶
稱首後有僧勤法師貞節苦心求仁養志纂修堂宇未¶
就而沒髙軌難追藏舟易逺僧徒閴其無人榱椽毁而¶
莫構可為長太息矣惟齊繼五帝鴻名紐三王絶業祖¶
武宗文之徳昭升嚴配格天光表之功𢎞啓興服是以¶
惟新舊物康濟多難步中雅頌驟合韶濩炎區九譯沙¶
塲一候粤在於建武焉乃詔西中郎將郢州㓨史江夏¶
王觀政藩維樹風江漢擇方域之令典酌龜蒙之故實¶
政肅刑清於是乎在寕逺將軍長史江夏内史行事彭¶
<pb:KR3h0068_WYG_016-76a>¶
城劉府君諱誼智刃所逰日新月故道勝之韻虚往實¶
歸以此寺業廢於已安功隊於㡬立慨深覆簣悲同棄¶
井因百姓之有餘間天下之無事庀徒揆日各有司存¶
於是民以悦来工以心競亘丘被陵因髙就逺層軒延¶
袤上出雲霓飛閣委迤下臨無地夕露為珠網朝霞為¶
丹雘九衢之草千計四照之花萬品崖谷共清風泉相¶
涣金資寳相永藉閑安息心了義終焉逰集法師釋曇¶
珍業行淳修理懐淵逺令(下有居/字㸃去)屈知寺任永奉神居¶
<pb:KR3h0068_WYG_016-76b>¶
夫民勞事功旣鏤文於鍾鼎言時稱伐亦樹碑於宗廟¶
世彌積而功宣身逾逺而名劭敢寓言於彫篆庶髣髴¶
於衆妙其辭曰¶
質判𤣥黄氣分清濁涉器千名含靈萬族淳源上𣲖澆¶
風下黷愛流成海情塵為岳皇矣能仁撫期命世乃睠¶
中土聿来迦衛奄有大千遂荒三界殷鑒四門幽求六¶
嵗亦旣成徳妙盡無為帝獻方石天開渌池祥河輟水¶
寳樹低枝通㽵九折安步三危川静波澄龍翔雲起耆¶
<pb:KR3h0068_WYG_016-77a>¶
山廣運給園多士金粟来儀文殊戾止應乾動寂順民¶
終始法本不然今則無滅象正雖䦨希彞未缺於昭有¶
齊戒揚洪烈釋網更維𤣥津重枻惟此名區禪慧攸託¶
倚據崇巖臨睨通壑溝池湘漢堆阜衡霍膴膴亭臯幽¶
幽林薄媚兹邦后法流是挹氣茂三明情超六入眷言¶
靈宇載懷興葺丹刻翬飛輪奐離立象設旣闢睟容已¶
安桂深冬燠松疎夏寒神足逰息靈心往還勝幡西振¶
貞石南刋　大徳四年六月九日書與宻印寺力法師¶
<pb:KR3h0068_WYG_016-77b>¶
子昻¶
　　生平見趙承㫖書皆不及此卷有右軍之靈和迥¶
　　出懐仁聖敎序逺矣過廣陵予友嬰能吳君以宋¶
　　張端衡畫卷(原蹟畫/卷旁注)易去嬰能善䕶持之董其昌¶
　　志(行書隔/水綾)¶
　　右頭陀寺碑乃文敏書與宻印寺力法師者也予¶
　　嘗藏文敏所書神仙篇諸詩筆法大與此類予重¶
　　之若連城之璧竟以貧不能存為好事者易去今¶
<pb:KR3h0068_WYG_016-78a>¶
　　見此卷不覺熱中嬰能方事舉子業乃能賞鑒以¶
　　名畫易之其視予之不能守者不啻百尺樓上下¶
　　矣米海嶽好古常以書畫玩噐貿易令案頭改觀¶
　　嬰能殆其人哉萬厯己亥嘉平月望長洲張鳳翼¶
　　識(楷/書)¶
　　讀簡栖頭陀碑未竟便低迷思寢松雪寫長卷出¶
　　入山隂無一懈筆精𦂳虚和如宣律師尺寸皆法¶
　　而仙人嘯樹之意自在在吳興真蹟當屬第一陳¶
<pb:KR3h0068_WYG_016-78b>¶
　　繼儒題(行草/書)¶
　　趙承㫖書頭陀寺碑用聖敎序十七用孫䖍禮書¶
　　譜十三其峭蒨遒勁出聖敎而時佐以逰絲輕颺¶
　　有裘馬少年㳫拖態此盖用孫法也此卷乃董太¶
　　史物吳君嬰能以一宋人畫易之米元章以盈尺¶
　　硃砂從蔡攸易陸探㣲獅子不得便據舩大呌欲¶
　　墜嬰能之癖故當不在襄陽下耳己亥蜡月十又¶
　　九日青箱庫題太原王穉登(行楷/書)¶
<pb:KR3h0068_WYG_016-79a>¶
　　右軍大令俱書洛神大令風華俊麗妍態溢出而¶
　　右軍蒼秀卓峙姿法具備趙文敏平日醉心大令¶
　　此碑獨摹肖右軍㸃畫顧盻纎毫不失乃知書家¶
　　正行旁行嚴祖親禰自分銖黍不偶然也崇禎乙¶
　　亥清和月晴忩展閲宻印此諦敢以質於大方古¶
　　秀李日華題(行楷/書)¶
　　文選于日種一門他不多采惟簡栖此碑與各巨¶
　　公名撰後先照映盖其翻倒三藏綴輯極其華整¶
<pb:KR3h0068_WYG_016-79b>¶
　　最為弇州先生稱重誠為冊貝香林第一文字而¶
　　松雪公為勝國時墨苑大家樂書碑版俾龍象獰¶
　　&KR0604;者滿天下若頭陀寺碑則掃素尋丈波偃百千¶
　　莫不行鸞停而字虬舞也輝光陸離此以文副筦¶
　　之第一手也然以第一手書第一文字亦惟第一¶
　　流具眼足以珍寳之耳鹽邑姚士粦題(行/書)¶
　　趙松雪喜書仙釋蔵卷如黄庭圎覺等多種寺¶
　　觀碑記大文字復多種盖以墨妙樹勝因想當日¶
<pb:KR3h0068_WYG_016-80a>¶
　　樂不為疲也此頭陀寺碑意擬聖敎而聖敎特集¶
　　書有字法無章法求完錦初舒爛焉霽目無踰此¶
　　碑已檇李門年弟譚貞黙題(行書連前/五跋一紙)¶
　　吴興以全力師唐人此尤其賞心得意之筆龍跳¶
　　虎臥此四字亦當移寫松雪之照矣乙亥七月旣¶
　　望得觀於睂公之晩香堂因為(闕/)翁老師題吉州¶
　　門人楊文驄(行書/紙本)¶
　趙子昂書歸田賦卷(行書紙本髙一尺/二寸長三尺餘)¶
<pb:KR3h0068_WYG_016-80b>¶
　　張平子歸田賦趙子昻書(小𨽻書/卷前)　　　妙(項氏/編號)¶
　　歸田賦¶
遊都邑以永久無明畧以佐時徒臨川以羨魚俟河清¶
乎未期感蔡子之慷慨從唐生以決疑諒天道之㣲昧¶
追漁父而同嬉超埃塵以遐逝與世事乎長辭於是仲¶
春令月時和氣清原隰鬱茂百草滋榮王睢鼔翼倉庚¶
哀鳴交頸頡頏關關嚶嚶於焉逍遥聊以娛情爾乃龍¶
吟方澤虎嘯山丘仰飛纎繳俯釣長流觸矢而斃貪餌¶
<pb:KR3h0068_WYG_016-81a>¶
吞鈎落雲間之逸禽懸淵沈之鯊鰡于時曜靈俄景繼¶
以望舒極盤㳺之至樂雖日夕而忘劬感老氏之遺誡¶
且&KR0158;駕乎蓬廬弹五弦之妙指詠周孔之圗書揮翰墨¶
以奮藻陳三皇之軌模茍縱心於域外焉知榮辱之所¶
如子昂¶
　趙文敏書閒居賦卷(行書紙本髙一/尺三寸長八尺)¶
　　閒居賦¶
傲墳素之長圃步先哲之髙衢雖吾顔之云厚猶内愧¶
<pb:KR3h0068_WYG_016-81b>¶
於寗蘧有道吾不仕無道吾不愚何巧智之不足而拙¶
艱之有餘也於是退而閒居於洛之涘身齊逸人名綴¶
下士倍京泝伊面郊後市浮梁黝以徑度靈臺傑其髙¶
峙窺天文之祕奥究人事之終始其西則有元戎禁營¶
𤣥幙綠徽溪子巨黍異絭同機礟石雷駭激矢蝱飛以¶
先啓行曜我皇威其東則明堂辟雍清穆敞閑環林縈¶
暎貟海迴淵聿追孝以嚴父(原蹟父/字旁注)宗文考以配天祇¶
聖敬以明順飬更老以崇年若乃背冬涉春隂謝陽施¶
<pb:KR3h0068_WYG_016-82a>¶
天子有事於柴燎以郊祖而展義張鈞天之廣樂備千¶
乘之萬騎服振振以齊𤣥管啾啾而并吹煌煌乎𨼆𨼆¶
乎兹禮容之壯觀而王制之巨麗也两學齊列雙宇如¶
一右延國胄左納良逸祁祁生徒躋躋儒術或升之堂¶
或入之室敎無常師道在則是故髦士投紱名王懐璽¶
訓若風行應如草靡此里仁所以為美孟母所以三徙¶
也爰定我居築室穿池長楊映沼芳枳樹籬逰鱗瀺灂¶
菡萏敷披竹木蓊藹靈果參差張公大谷之梨梁侯烏¶
<pb:KR3h0068_WYG_016-82b>¶
椑之柿周文弱枝之棗房陵朱仲之李靡不畢植三¶
桃表櫻胡之列二柰曜丹白之色石榴蒲桃之珍磊落¶
蔓衍乎其側梅李郁棣之屬繁榮藻麗之飾華實照爛¶
言所不能極也菜則葱韭蒜芋青筍紫薑堇薺甘㫖蓼¶
荽芬芳蘘荷依隂時藿向陽綠葵含露白薤負霜於是¶
凛秋暑退熙春寒往㣲雨新晴六合清朗太夫人乃御¶
板輿升輕軒逺覽王畿近周家園體以行和藥以勞宣¶
常膳載加舊痾有痊席長筵列孫子栁垂隂車結軌陸¶
<pb:KR3h0068_WYG_016-83a>¶
摘紫房水掛頳鯉或宴於林或禊於汜昆弟斑白兒童¶
稚齒稱萬壽以獻觴咸一懼而一喜夀觴舉慈顔和浮¶
杯樂飲絲竹駢羅頓足起舞抗音髙歌人生安樂孰知¶
其他退求已而自省信用薄而才劣奉周任之格言敢¶
陳力而就列㡬陋身之不保尚奚擬於明哲仰衆妙而¶
絶思終優游以養拙　子昻¶
　　趙文敏在元朝甚被寵遇洊歴中外勤於職事晏¶
　　息水晶宫之日較短其書閒居賦得無倦於仕進¶
<pb:KR3h0068_WYG_016-83b>¶
　　寄蓴鱸之思歟用筆純師李北海而運以姿秀不¶
　　詭過江家法定為晩年合作倦圃老人曹溶(行書/紙本)¶
　趙松雪書七賦并識卷(行楷書九紙髙八寸/長二丈餘原文不録)¶
　　上林賦　司馬長卿¶
　　子虚賦¶
　　長門賦并序¶
　　羽獵賦并序　揚子雲¶
　　長楊賦并序¶
<pb:KR3h0068_WYG_016-84a>¶
　　北征賦　班叔皮¶
　　射雉賦　潘安仁¶
右賦七篇為漢長卿子雲叔皮晉安仁所作余自幼酷¶
喜讀古人文欲以觀其心藴以等其(原蹟其/字旁注)優劣恨以¶
多事未能迨至元壬辰正月蒙恩進階朝列大夫出守¶
濟南同知府事始以公事之暇得肆力於文字間於是¶
留心典籍隨所好而讀之而此四子之文則嘗置之案¶
頭以評論其大槩長卿之文吾取其富而艶也子雲之¶
<pb:KR3h0068_WYG_016-84b>¶
文吾取其博而洽也叔皮之文吾知其沉而静也安仁¶
之文吾取其核而實也於是乎四子之才見而所謂泛¶
應曲當者在我矣四子之名不由余而益顯耶或曰自¶
漢以来士之以文名者宜不止此四子也今而子獨取¶
此四子豈四子外無一可取耶余曰不然余之取四子¶
非謂四子之文可以繼洙泗之後也盖漢自髙祖起沛¶
去古未逺其氣完而未散其文質而不俚而四子乃能¶
崛起於中敢為䧺辭異說以倡之則後士之所以能文¶
<pb:KR3h0068_WYG_016-85a>¶
者皆取法於四子者也此吾所以獨於四子乎有取也¶
然則四子之文其可不重耶於是乎録之用以為阿雍¶
法松雪道人識¶
　　右松雪翁書漢晉人司馬長&KR0056;揚子雲班叔皮潘¶
　　安仁等賦共七篇合為一卷以付其子雍者觀其¶
　　評論文體之所長無不精當則其用心於文可謂¶
　　勤矣昔韓昌黎送苻讀書城南諄諄勸戒務使成¶
　　器公之於雍即韓之於苻也古人之敎子大扺如¶
<pb:KR3h0068_WYG_016-85b>¶
　　此公去令百有餘年風俗已變如江河之水日趋¶
　　於下孰有能&KR0071;其躅者乎此卷為洞庭王居士所¶
　　藏居士有子(原蹟子/字旁注)曰鏊少而能文有聲庠序行¶
　　將大就未易量也攷其所自則每取法乎四子是¶
　　松雪翁此卷之書不獨成其子而又於王氏有頼矣¶
　　然則是卷也可不保諸乎　成化丙戌三月姑蘇¶
　　劉珏識(行書/紙本)¶
　趙子昻書秋興詩卷(行楷書/紙本)¶
<pb:KR3h0068_WYG_016-86a>¶
玉露凋傷楓樹林巫山巫峡氣蕭森江間波浪兼天湧¶
塞上風雲接地隂叢菊两開他日淚孤舟一繫故園心¶
寒衣處處催刀尺白帝城髙急暮砧¶
䕫府孤城落日斜每依南斗望京華聴猿實下三聲淚¶
奉使虚隨八月槎畫省香爐違伏枕山樓粉堞隐悲笳¶
請看石上藤蘿月已映洲前蘆荻花¶
千家山郭静朝暉一日江樓坐翠㣲信宿漁人還汎汎¶
清秋燕子故飛飛匡衡抗疏功名薄劉向傳經心事違¶
<pb:KR3h0068_WYG_016-86b>¶
同學少年多不賤五陵衣馬自輕肥¶
瞿塘峡口曲江頭萬里風烟接素秋華蕚夾城通御氣¶
芙蓉小苑入邉愁朱簾繡柱圍黄鵠錦纜牙檣起白鷗¶
逥首可憐&KR0084;舞地秦中自古帝王州　右少陵秋興八¶
首盖古今絶唱也沈君以此紙求書因為書此紙短僅¶
得其四耳子昻題¶
此詩是吾四十年前所書今人觀之未必以為吾書也¶
子昻重題至治二年四月十七日¶
<pb:KR3h0068_WYG_016-87a>¶
　　趙文敏公書清麗竒絶似其神氣欲仙飄飄然有¶
　　出塵之想雖不甚工書者亦知其為佳也觀此秋¶
　　興四詩非得公重題以為證難矣哉公自至元三¶
　　年以行臺程侍御鉅夫初薦入朝厯事五帝累官¶
　　至翰林學士承㫖年六十有九而卒實為至治二¶
　　年六月公自謂此詩是吾四十年前所書逆而推¶
　　之乃公初入朝為兵部郎中時筆也少年筆意未¶
　　甚精絶公重題以示後人宜矣題後不逾數月而¶
<pb:KR3h0068_WYG_016-87b>¶
　　絶筆敬仰之餘亦可慨夫四明陳敬宗¶
　　前輩云松雪作書初規摹鍾元常後欲展大字乃¶
　　入李北海而終主於右軍余及見公作白駒圗而¶
　　書白駒之詩四章在後筆意皆出鍾此書杜秋興¶
　　詩其在習鍾之前歟而視公後來所書夐異曽子¶
　　固論右軍書亦出學力非天成也盖非學無以成¶
　　名觀公此書尤信廬陵楊士竒題¶
　　杜工部秋興詩凡八首此書其四乃趙松雪墨蹟¶
<pb:KR3h0068_WYG_016-88a>¶
　　雖言其少時所書盖已遒䴡超俗後此則筆力益工¶
　　語云由也升堂矣未入於室松雪此書盖升堂者¶
　　歟宣徳甲寅六月丁夘建安楊榮識(行楷書右/三跋一紙)¶
　　右杜少陵秋興四首評者謂是趙松雪少年所書¶
　　正猶渥洼出水之駒逸態未形而骨格已具須假¶
　　九方臯之目觀之庶乎有得也篇中有一二字與¶
　　刻本不同亥豕之辨姑置勿論重題數字蒼然之¶
　　氣老而愈勁精妙入神風采自著斯為可寳想當¶
<pb:KR3h0068_WYG_016-88b>¶
　　落筆時寕不為之一嘅耶永嘉黄淮書(行書烏/絲䦨)¶
　　趙文敏公天姿豪邁人品峻潔有髙世氣故其翰¶
　　墨揮洒清遒竒逸人咸推重謂若河傾崑崙雪壓¶
　　太華自然流動而瑩潔也雖片紙隻字世猶愛而¶
　　玩之况駙馬都尉趙公家藏其所書杜工部秋興¶
　　四詩豈得不加寳愛宣徳甲寅七月初吉駙馬公¶
　　出以示予因觀文敏自跋云此詩是吾四十年前¶
　　所書似有未滿之意然筆勢圎熟非天機所到未¶
<pb:KR3h0068_WYG_016-89a>¶
　　易企及况諸名公為之題識後先相繼宜乎其如¶
　　天章雲錦爛然而生光也然珠璣散落恒不可多¶
　　得幸而得之又必什襲珍藏然後物不失其歸今¶
　　駙馬趙公博雅好古則是書也可謂得所歸矣因¶
　　跋而垂之永久云毘陵胡濙(楷書烏絲闌/連黄跋一紙)¶
　　吳興趙文敏公孟頫以(下有書/字㸃去)善書獨歩元大徳¶
　　延祐間前輩稱其行楷風神朗發深得晉人意度¶
　　今觀此卷所書杜工部秋興四詩其結構似森嚴¶
<pb:KR3h0068_WYG_016-89b>¶
　　而婉媚過之公自云此吾四十年前所書盖無疑也¶
　　又復大書以識其後乃知公書法晩而愈臻其妙盖¶
　　出入晉唐之閫奥非專於一家者之所可以彷彿也¶
　　駙馬都尉趙公清脩博雅平昔蓄古書畵極多今以¶
　　是得巨公閣老之題識㱕以珍藏而寳愛之可謂知¶
　　所重也豫章熊概書¶
　　趙松雪書少陵秋興詩二絶也駙馬都尉趙公得¶
　　之以為清玩知所重矣松雪甞曰此吾四十年前¶
<pb:KR3h0068_WYG_016-90a>¶
　　書今人觀之未必以為吾書也然距今若干年識¶
　　者皆知其為松雪書吁已所不知而天下後世所¶
　　共知者豈徒是哉南郡陽溥(行書連熊/跋一紙)¶
　趙文敏法書名畫册(字俱行書凡十八段/畫俱水墨凡七段)¶
　　書藏經紙一段¶
野人自愛山中宿况是葛洪丹井西庭前有个長松樹¶
夜半子規來上啼子昻¶
　　書藏經紙一段¶
<pb:KR3h0068_WYG_016-90b>¶
五月榴花照眼明枝間時見子初成可憐此地無車馬¶
顛倒蒼苔落絳英子昂¶
　　書藏經紙一段¶
舊日見王睂叟説長髪方今忘之常往來方寸間也子昻¶
　　書藏經紙一段¶
夜來風雨多松花滿深谷子昻¶
　　書藍牋一段¶
粉籜初翻後精神便不凡¶
<pb:KR3h0068_WYG_016-91a>¶
　　書藍牋一段¶
春風吹宿雨楊栁漸成金子昂¶
　　書蔵經紙一段¶
竹深留客處荷净納凉時¶
　　書蔵經紙一段¶
杜老詩一句一事自有準繩子昂¶
　　書宋紙一段¶
若言絃上有琴聲放在匣中何不鳴若言聲在指頭上¶
<pb:KR3h0068_WYG_016-91b>¶
何不於君指上聽子昂¶
　　書蠟牋一段¶
侵曉乗凉偶獨来不因魚躍見萍開卷荷忽被㣲風觸¶
瀉下清香露一杯子昂¶
　　畫草蘭荆棘一段(蔵經/紙本)¶
　　書蔵經紙一段¶
緑葉映朝旭俗塵無地來子昂¶
　　畫枯木一段(蔵經/本紙)¶
<pb:KR3h0068_WYG_016-92a>¶
(欵書/)子昂(畫右/角上)¶
　　書蔵經紙一段¶
屈曲自成態豈同桃李顔子昻¶
　　畫風竹一段(蔵經/紙本)¶
(欵書/)子昂(畫左/角上)¶
　　書蔵經紙一段¶
佇㸔春痕透疎枝聚翠雲子昂¶
　　畫欵冬花一段(藍/箋)¶
<pb:KR3h0068_WYG_016-92b>¶
(欵書/)子昻(畫/右)¶
　　書蔵經紙一段¶
僧房逢着款冬花出寺行吟日又斜十二街中春雪遍¶
馬蹄今去入誰家子昻¶
　　畫墨蘭三枝一段(蔵經/紙本)¶
(款書/)子昂(畫右/角上)¶
　　書蔵經紙一段¶
風月四時足可人相對閒子昻¶
<pb:KR3h0068_WYG_016-93a>¶
　　畫雨竹一段(蔵經/紙本)¶
(款書/)子昻(畫左/角上)¶
　　書蔵經紙一段¶
帶雨翠欲滴數竿惟此枝子昻¶
　　畫枯木一段(蔵經/紙本)¶
(款書/)子昂(畫右/角上)¶
　　書蔵經紙一段¶
白雲在空山絶勝行雨忙意外佳作子昻¶
<pb:KR3h0068_WYG_016-93b>¶
　　書宋紙一段¶
紛紛青子落紅鹽正味森森苦且嚴待得微甘回齒頰¶
已輸崖蜜十分甜子昻¶
　　松雪翁胸次瀟灑每毎喜弄筆於幽忩浄几間時¶
　　寫古人名言妙句以自適其興致可想而見也片¶
　　楮隻字珍藏什襲者不可勝紀若此十八帖是已¶
　　雖大小不齊殘編㫁簡而種種臻妙所謂信手拈¶
　　來頭頭是佛者也尤君叔埜旣刻小楷赤壁賦而¶
<pb:KR3h0068_WYG_016-94a>¶
　　復以此附焉誠可謂之合璧矣丙寅仲夏寄来京¶
　　師漫題而歸之衡人文彭(𨽻書烏/絲䦨)¶
　　余嗜松雪書不減叔野而此書䦨漫信筆特為精¶
　　佳兼多竒語且雑卉小幅尤得象外之趣可稱三¶
　　絶真能使人意移而増嗜也叔野比来書甚佳知¶
　　其多出於此當為改觀以須乙丑長至日俞允文¶
　　謹書(小行/楷書)¶
　　孫過庭論書有五合一曰偶然欲書此趙文敏十¶
<pb:KR3h0068_WYG_016-94b>¶
　　八帖皆興到率意染翰多天真之趣其小筆花卉¶
　　咸蕭疎可愛叔野購之秣陵市中擕来𤣥芝舘獲¶
　　觀叔埜酷嗜文敏書所得文敏書甚富皆真蹟也¶
　　能致千里馬未嘗買死馬骨亦可詫矣丙寅上日¶
　　定靈子黄姬水書(行楷/書)¶
　　往從白門市中見此冊葉書凡十八紙畫有其半¶
　　今又遺其二矣云是顧清甫氏藏本當時筆工王¶
　　文某者時時從文敏所拾得之隨短長闊狭作數¶
<pb:KR3h0068_WYG_016-95a>¶
　　冊子孫世世寳䕶孝廟時黄錦衣琳聞此重購不¶
　　與致禍其家信乎神品也恵山尤叔野博雅好古¶
　　最喜趙筆所蔵如小楷赤壁賦皆世所知慕者然¶
　　蕭閒古淡畧不經意中有天真爛發之妙則惟此¶
　　卷為佳丙寅人日陸楚生䄂過齋居如與故人再¶
　　面因紀其所自於末六止生周天球記(小行/楷書)¶
　　松雪翁十八帖皆一時意興所到為之故用筆精¶
　　妙姿態横逸如玉樹珊瑚光采照映盖以韻勝者¶
<pb:KR3h0068_WYG_016-95b>¶
　　也昔胡汲仲謂公上下五百年縱横一萬里舉無¶
　　此書信哉雜卉數種亦隨意㸃染天真爛然又在¶
　　牝牡驪黄之外叔野博雅有文此帖得所歸矣隆¶
　　慶元年春三月雲間董宜陽書(行楷書/烏絲闌)¶
　　趙榮禄此卷小筆短箋興到即率意㸃染或書或¶
　　畫皆自神来所謂不求工乃更工耳三十年前尤¶
　　叔野携過停雲舘文休承為手橅入石流傳且久¶
　　今真蹟旣歸茂卿石刻尚留尤氏何不俾豐城龍¶
<pb:KR3h0068_WYG_016-96a>¶
　　劍雌䧺復合乎癸夘上巳松院坐雨漫題太原王¶
　　穉登(行楷/書)¶
　　信筆游戲正是古人學書得力處董其昌觀(行書/連王)¶
　　(跋一/紙)¶
　　文敏碎金從不著意中得法當與争坐位帖同例¶
　　曹溶敬觀(行/書)¶
　　前賢筆墨之妙直奪化工是冊書畫皆不經意而¶
　　神法俱到可寳也華亭沈荃(行/書)¶
<pb:KR3h0068_WYG_016-96b>¶
　趙文敏與中峰十一帖(附管夫/人一帖)¶
中峰和上吾師侍者孟頫和南謹封¶
孟頫和南拜覆中峰和上吾師侍者孟頫歸自吳門得¶
所恵字審道體安𨼆深慰下情示諭陳公墓志即如來¶
命寫付月師矣送至潤筆亦已祇領外蒙誨以法語尤¶
見愛念即與老妻同㸔唯有頂戴而已此番杖錫恐可¶
還山中瞻望白毫不勝翹想不宣弟子趙孟頫和南拜¶
覆　月師云吾師近到弊舍而弟子偶過吴門不得一¶
<pb:KR3h0068_WYG_016-97a>¶
見不勝悵然(行草蠟/牋本)¶
中峰和上老師侍者弟子趙孟頫再拜謹封¶
孟頫和南再拜中峰和上老師侍者孟頫汨汨俗塵中¶
每蒙尊者不棄時時賜問顧惟何者乃辱過愛如此當¶
亦是前世有縁故耶近一病兩月㡬至不起得鮑君調¶
理方似小差然眠食未復常氣力惙惙憂之深至於死¶
生之説師所謂委順者固已知之矣感師提誨情何敢¶
忘蒙寄恵酒豉粒粒皆是禪味敬領莫知所報阿孫迴¶
<pb:KR3h0068_WYG_016-97b>¶
草草道謝春深猶寒山中當益甚唯珍重珍重不宣孟¶
頫和南再拜廿四日　良侍者前蒙恵藥甚濟所乏冀¶
為道謝(草書/紙本)¶
手書和南拜上中峰大和上老師侍者弟子趙孟頫謹¶
封¶
弟子趙孟頫和南拜覆中峰和上老師侍者近數有人¶
自山上來知道體安𨼆慰不可言兹有少禀瀆杭州報¶
國寺在舊内中棟宇極大去嵗九月火灾止存三門猶¶
<pb:KR3h0068_WYG_016-98a>¶
足稱䧺於諸寺近笑𨼆訢老住持欲求大和上信筆草¶
一疏渠欲持以為興復之計弟子與訢老有文字之交¶
故敢干聒方盛暑中求法語者無數度老師必大厭之¶
而孟頫又復有請亦恃慈悲故耳唯恕之而曲從之幸¶
甚餘唯珍重珍重不備弟子趙孟頫和南和南六月廿¶
一日¶
中峰和上老師弟子趙孟頫和南再拜謹封¶
弟子趙孟頫和南上記中峰和上老師侍者孟頫得㫖¶
<pb:KR3h0068_WYG_016-98b>¶
南還何圖病妻道卒哀痛之極不如無生酷暑長途三¶
千里䕶柩來歸與死為鄰年過耳順罹此荼毒唯吾師¶
慈悲必當哀憫蒙遣以中致名香之奠不勝感激但老¶
妻無恙時曾有普度之願吾師亦已允許孟頫欲因此¶
緣事以資超度不審尊意以為如何又聞道體頗苦渇¶
疾不知能為孟頫一下山否若仁者肯為一來存歿拜¶
徳不可思議以中還謹具拜覆哀戚不能詳悉併祈師¶
照不宣弟子趙孟頫和南上記六月十二日(行草書/紙本)¶
<pb:KR3h0068_WYG_016-99a>¶
和南拜覆中峰大和上師父侍前弟子趙孟頫謹封¶
弟子趙孟頫和南拜覆中峰和上師父侍者孟頫自老¶
妻之亡傷悼痛切如在醉夢當是諸幻未離理自應爾¶
雖疇昔蒙師敎誨到此亦打不過盖是平生得老妻之¶
助整世年一旦哭之豈特失左右手而已耶哀痛之極¶
如何可言過蒙和上深念逺遣師徳賜以法語又重以¶
悼章又加以祭文亡者得此固當超然於死生之途決¶
定無疑至於祭饌之精又極人間盛禮尤非所宜蒙歿¶
<pb:KR3h0068_WYG_016-99b>¶
存感戢不知將何上報師恩雖亡者妄身已滅然我師¶
精神之所感通尚不能無望於慈悲拯拔俾證菩提此¶
則區區大願因俊兄還山謹此具復臨紙哽塞不知所¶
云六月廿八日弟子趙孟頫和南拜覆中峰大和上師¶
父侍前(行草書/紙本)¶
中峰大和上老師弟子趙孟頫和南拜上謹封¶
弟子趙孟頫和南再拜中峰大和上老師侍者昨以中¶
還山草：具字陳叙下情兹承嘉上人下訪特蒙恵書¶
<pb:KR3h0068_WYG_016-100a>¶
審即日道體勝常深用為慰又知以中十七日方登天¶
目所謂普度功徳此乃先妻願心必須為之但日期未¶
敢定臨時又當上禀耳海印雖有登山之約然亦未可¶
必外承指示丗年陳迹宛若夢幻此理昭然夫復何言¶
但幻心未滅隨滅隨起有不能自已者此則鈍根所障¶
亦冀以漸消散耳圎覺經尚有三章未畢一得㫁手便¶
當寄上又恐字畫拙惡不堪入板然唯師意秋暑不欲¶
久滯嘉兄暫此具復餘唯盡珍重理不宣孟頫和南再¶
<pb:KR3h0068_WYG_016-100b>¶
拜中峰大和上老師侍者廿三日(行草書/紙本)¶
和南復書中峰和上老師侍者弟子趙孟頫謹封¶
弟子趙孟頫和南再拜中峰和上老師侍者以中來得¶
兩書披讀如對頂相感激慈念不覺淚流盖孟頫與老¶
妻不知前世作何因緣今世遂成三十年夫婦又不知¶
因縁如何差别遂先棄而去使孟頫栖栖然無所依今¶
既將半載痛猶未定所以拳拳欲得師父一臨以慰存¶
歿之心耳今蒙諭以病惱之故弟子豈敢復有所請賜¶
<pb:KR3h0068_WYG_016-101a>¶
敎普度榜文情㫖仰見慈悲此事度葬事以前必不能¶
辦一則事緒紛忙二則氣力難辦已與以中子細商量¶
直伺東衡房屋完備就彼修設庶望山靈川祇方隅禁¶
忌亡者神識寃親之等皆霑福利耳想老師亦必以為¶
然也聞老師有疝氣之疾已寫方與以中恐可服也謹¶
此拜覆圎覺俟再寫納併乞清照弟子趙孟頫和南再¶
拜中峰和上老師侍者(行草書/紙本)¶
中峰大和上師父尊者弟子趙孟頫和南拜覆謹封¶
<pb:KR3h0068_WYG_016-101b>¶
弟子趙孟頫和南拜覆中峰大和上尊者尊前孟頫近¶
者拜書謝丹藥之恵言不盡意想蒙深察雨後漸涼山¶
中氣當已寒伏惟道體安𨼆孟頫自先妻云亡凡事罔¶
知所措幸得雍子種種用力稍寛燋煩两日來覺眠食¶
粗佳但衰年無緒終是苦惱小兒時去東衡營治葬事¶
畧有次第擇九月初四日安厝勢在朔旦日起靈區區¶
欲躬詣丈室拜屈尊者為先妻起靈掩土亦想師父尋¶
常愛念之篤懃懃授記先妻於師父所言所惠字所付¶
<pb:KR3h0068_WYG_016-102a>¶
話頭未嘗頃刻忘今日至此實是可憐師父無奈何只¶
得特為力疾出山庶見三生結集非一時偶然㑹合之¶
薄緣耳弟子本當親去禮拜而老病不可去欲令小兒¶
去又以喪葬事繁萃於此子又去不得故専浼月師兄¶
代陳下情唯師父慈悲必肯為弟子一來若蒙以他故¶
見拒則是師父於亡妻不復有慈悲之念而有生死之¶
異也孟頫復何言哉臨紙不勝哀痛涕泣徯望之至不¶
備八月廿二日弟子孟頫和南拜覆中峰大和上尊者¶
<pb:KR3h0068_WYG_016-102b>¶
尊前(行書/紙本)¶
中峰和上老師侍者弟子趙孟頫和南謹封¶
孟頫和南上覆中峰和上老師侍者孟頫紛紛塵事中¶
不得以時上狀惟極馳嚮漸熱伏計道體安𨼆五月十¶
日老妻忌辰一如前議命千江菴主主持了普度一事¶
只作一晝夜日誦法華夜施十燈十斛兼三時宣禮法¶
華懴法區區不敢祗屈尊重敢乞慈悲就山中黙加觀¶
想庶使無情有情及亡者俱獲超度孟頫拜徳豈有已¶
<pb:KR3h0068_WYG_016-103a>¶
哉因幻住道者上山謹附短狀餘唯珍重珍重不宣大¶
拙以中來侍併冀道及下意四月廿六日弟子趙孟頫¶
和南和南中峰和上老師侍者(行草書/紙本)¶
中峰和上老師侍者弟子趙孟頫和南拜上謹封¶
孟頫和南拜覆中峰和上老師侍者孟頫千江入城得¶
誨帖知杖錫以籃輿入山益深聞之甚為驚嘆頃時時¶
有人持法語見過每以人不識好惡與從孟頫求書者¶
無異是與不是必要滿幅盈卷問其所以莫知好處安¶
<pb:KR3h0068_WYG_016-103b>¶
在徒使人終日應酬體疲眼暗無策可免雖吾師道大¶
語妙不可以此為比然其疲於應接亦豈不然耶和上¶
旣已入山在孟頫輩便未有望見頂相之期為之悵然¶
殆不容説又先妻無恙時(原蹟時/字旁注)曽有普度之願滿擬¶
和上一到東衡為了此縁今旣不然只得請千江主其¶
事若其他人孟頫殊不委信想和上亦以為然也聞有¶
便草&KR1457;具覆臨紙不勝馳情之至山深林宻地多隂濕¶
唯冀珍重珍重不宣弟子趙孟頫和南拜覆四月十二¶
<pb:KR3h0068_WYG_016-104a>¶
日(行草書/紙本)¶
和南再拜中峰和上老師侍者弟子趙孟頫謹封¶
弟子趙孟頫和南再拜中峰和上老師侍者孟頫政以¶
久不上狀側聞苦瘡痍之疾深助耿耿而賤體亦為老¶
病所纒眠食日減畧無佳况大拙來収两書第二書報¶
以中示寂不覺失聲盖平生荷以中至為相愛今其長¶
往固是無可深悲但人情世諦自不能已耳和上年来¶
多病恐亦不必深惱人誰無死如空華然此不待弟子¶
<pb:KR3h0068_WYG_016-104b>¶
言也恵茶領次知感因大拙還草草具答時中唯珍重¶
之祝不宣弟子趙孟頫和南再拜閏月廿日(行草書/紙本)¶
(附/)管仲姬與中峰帖¶
和南拜覆本師中峰大禪師法座前女弟子管氏道昇¶
謹封¶
道昇和南拜覆本師中峰和尚大禅師法座前道昇拜¶
别頂相動是數載瞻仰之心日積不忘年時得以中首¶
座來都如見師父尊顔備審道體清安甚為慰喜道昇¶
<pb:KR3h0068_WYG_016-105a>¶
手書般若經報薦先父母深恩及救薦亡兒女輪迴之¶
苦極感謝我師大發慈悲㸃化亡者皆得離苦海我師¶
但起一念何獨道昇公姑父母兒女得生浄土一切法¶
界含靈皆成佛道盡證菩提矣道昇粉骨碎身生生世¶
世報答我師大和尚慈悲深恩耶道昇疊蒙賜書知前¶
年吾師所恵書及録題經讃法語寄來至今並不曽収¶
得不審當元何人送去聞知怏怏道昇一面作書於家¶
間問舍姪去也去嵗以中送去般若經五卷又蒙本師¶
<pb:KR3h0068_WYG_016-105b>¶
慈悲展讀㸃化又各得題讃存歿重感我師道昇宿業¶
甚重每日人事擾擾不能安静長想我師慈悲指敎尋¶
思話頭但提起終得受用道昇與良人誠心至願但得¶
到家只就家庭修設拜懇本師大和尚大發慈悲普度¶
一切鬼神一切有主孤魂一切無主孤魂一切寃親良¶
人與道昇祖上父母兒女外祖妣奴婢及一切法界含¶
靈莫墮三塗惡苦願皆得早生佛界此乃良人與道昇¶
心願已託以中兄先覆知師父大和尚今春僕回又拜¶
<pb:KR3h0068_WYG_016-106a>¶
吾師恵書及心疏道昇等拜觀如心如願良人見之生¶
歡喜心尤増感佩我師如此大發慈悲度脱一切衆生¶
是道昇等七世父師之恩何以報謝深恩今因的便特¶
拜此書報安更乞善保愛不宣六月初七日女弟子管¶
氏道昇和南拜覆(行書/紙本)¶
　　承㫖先兄與天目中峰和上手帖并魏國夫人書¶
　　計十二紙其弟子裝池襲蔵寳䕶以傳久逺觀者¶
　　無不讃嘆天厯三年二月廿四日趙孟籲題¶
<pb:KR3h0068_WYG_016-106b>¶
　　翰林承㫖松雪趙公文章詩法妙天下然世獨稱¶
　　其善書何也盖書法易入眼而文與詩匪造於理¶
　　者不易識故往往稱善其字耳今觀與天目幻住¶
　　老祖書計十一紙并魏國夫人書一紙共一十二¶
　　幅深得王右軍之妙難矣今世學之者或肥似而¶
　　温潤不及之此少陵所謂龍種自與常人殊真佳¶
　　言也甲午秋八月二十二日松泉比丘幻孫永寕¶
　　拜題(行書連前/跋一紙)¶
<pb:KR3h0068_WYG_016-107a>¶
　　右趙承㫖手牘十一紙魏國夫人一紙皆與天目¶
　　幻住公者承㫖所云悉為夫人沒後與住商評欲¶
　　修事薦嚴時承㫖老矣音詞宛惻讀之可為興感¶
　　不知當時本老答語何以寫其憂也夫人以書般¶
　　若得公讚歎致謝云云皈依之誠尤為迫切本之¶
　　徒寕通作一卷今歸黄令公淮東書院蔵之間以¶
　　相示余謂三士咸從菩薩地來所謂應以比丘宰¶
　　官信女身而得度者因縁聚㑹乃如此今皆還浄¶
<pb:KR3h0068_WYG_016-107b>¶
　　土矣學士夫人不能釋然於現在之時而余為勘¶
　　破於過去之日相對一笑摩挲移日不獨以其翰¶
　　墨之妙而已也吳門祝允明跋¶
　　趙魏公書散滿天下亦時時獲觀惟夫人珍蹟為¶
　　世罕有此卷之可貴者正在是耳或謂松雪嗜好¶
　　佛法太過者彼其時宗社虚矣黍離之懐不於空¶
　　觀而焉寄此則在所當慨而不當認夢為實也𢎞¶
　　治癸亥十月在錦衣君清淮堂書前進士吳郡楊¶
<pb:KR3h0068_WYG_016-108a>¶
　　循吉(行楷書連/祝跋一紙)¶
　　子昻書中龍象當時與之同世者皆沾餘潤遂成¶
　　名家况畫眉閨彦寕不傳受筆訣與之俱化耶觀¶
　　魏國夫人尺一題董其昌(行書/綾本)¶
　　文氏停雲舘帖從此卷真蹟摹出乃文敏最得意¶
　　書自右軍大令後直接宗𣲖非唐人所及也今為¶
　　恵生鍳蔵墨池中一叚竒事董其昌觀因題庚午¶
　　夏五望前二日¶
<pb:KR3h0068_WYG_016-108b>¶
　文敏公書白雲法師浄土詞十二首¶
　　白雲法師撰　松雪道人書¶
西方好隨念即超羣一㸃靈光隨落日萬端塵事付浮¶
雲人世自紛紛凝望處決定去棲神金地經行光裡歩¶
玉樓宴坐定中身方好任天真¶
西方好瓊樹聳髙空彌覆七重珠寳冈荘嚴百億妙華¶
(闕/)宫裏衆天童金地上欄楯繞重重華雨飄飄香散漫¶
樂音寥亮鼔清風聞者樂無窮¶
<pb:KR3h0068_WYG_016-109a>¶
西方好七寳甃成池四色好花敷菡萏八功徳水泛清¶
漪除渇又除饑池岸上樓殿勢飛翬碧玉雕欄填瑪瑙¶
黄金危棟間玻璃隨處發光輝¶
西方好羣鳥美音聲華下和鳴歌六度光中哀雅讃三¶
乗聞者悟無生三惡已猶自不知名皆自佛慈親變化¶
欲宣法語警迷人心地等圎明¶
西方好清旦供尤佳縹緲仙雲隨寳仗輕盈衣裓散天¶
華十萬去非賖諸佛土隨念遍河沙蓮掌撫摩親授記¶
<pb:KR3h0068_WYG_016-109b>¶
潮陽清妙(闕/)　　時至即還家¶
西方好吾佛大慈悲但具三心圎十念即登九品越三¶
祗神力不思議臨限盡接引定無疑普願衆生同繫念¶
金臺天樂共迎時弹指到蓮池¶
娑婆苦長刦受輪迴不斷苦因離火宅祗隨業報入胞¶
胎辜負這靈臺朝又暮寒暑急相催一箇幻身能㡬日¶
百端機巧滚塵埃何得出頭來¶
娑婆苦身世一浮萍蚊蚋睫中争小利蝸牛角上竊虚¶
<pb:KR3h0068_WYG_016-110a>¶
名一㸃氣難平人吾盛日夜長無明地獄争頭成隊入¶
西方無箇肯前行空死復空生¶
娑婆苦情念驟如風六賊村中無蹔息二(闕/)篋内更相¶
攻誰是主人公無慧力愛網轉闗籠一向四楞低擔地¶
(闕/)思两脚欲梢空前路更忽忽¶
娑婆苦生老病無常九竅腥臊流穢汚一包膿血貯皮¶
囊争弱又争強隨妄想耽欲更荒唐念佛㸔經云著相¶
破齋毁戒更無妨祗恐有閻王¶
<pb:KR3h0068_WYG_016-110b>¶
娑婆苦終日走塵寰不覺年光隨逝水那看白髮换朱¶
顔六趣任循環今與古誰肯死前閑危脆利名纔入手¶
虚華財色便追攀榮辱片時間¶
娑婆苦光隂急如流寵辱悲歡何日了是非人我㡬時¶
休生死路悠悠三界裏水面一浮鷗縦使英雄功盖世¶
祇留白骨掩荒邱何似早回頭　至大二年秋七月八¶
日重書一過¶
　　趙文敏公所書白雲法師浄土詞筆法妍媚結體¶
<pb:KR3h0068_WYG_016-111a>¶
　　淳古且紙墨完好精神煥發尤為寳愛按公於古¶
　　人書無不臨學近見其千文謂時方師沈馥魏定¶
　　鼎碑以其有鍾法則於他書臨習者多矣故能㑹¶
　　萃衆羙書法大成至謂虞禇而下又謂上下一千¶
　　年縱横二萬里無有與並者豈虚語哉余又嘗見¶
　　公所書金剛經自題其後云欲延答祥慶俾有徳¶
　　之士解說奥義増衍福徳則宜乎浄土詞為公用¶
　　意之書矣凡一十二首調寄望江南云萬厯丙子¶
<pb:KR3h0068_WYG_016-111b>¶
　　九月七日茂苑文嘉¶
　趙子昻書盤谷詩(行書/紙本)¶
昔尋李愿向盤谷正見蒼厓巨壁爭開張是時新晴天¶
井溢誰把長劍倚太行衝風吹落破(原蹟落/破乙轉)天外飛雨¶
白日灑洛陽東蹈燕川食曠野有饋术蕨牙滿筐馬頭¶
溪深不可厲借車載過水入箱平沙緑浪榜方口鴈鴨¶
飛起穿垂楊窮探極覽頗恣横物外日月本不忙歸來¶
辛苦欲誰為坐令再往之計墯渺茫閉門長安三日雪¶
<pb:KR3h0068_WYG_016-112a>¶
推書撲筆歌慨慷旁無壯士遣屬和逺憶盧老詩顛狂¶
開緘忽覩送歸作字向紙上皆軒昻又知李侯竟不顧¶
方冬獨入崔嵬蔵我今進退㡬時決十年蠢蠢隨朝行¶
家請官給不報答無異雀鼠偷太倉行抽手版付丞相¶
不待弹劾還耕桑　子昻¶
　趙子昻書千文并題卷(草本書烏絲䦨紙/    原文不録)¶
吾甥張景亮以此紙求書千文屬吾有京師之行趣迎¶
上道不能作楷乃為書行草二本時至元丙戌十二月¶
<pb:KR3h0068_WYG_016-112b>¶
也次年三月馳驛至崇徳陳君飬民持以見示始知景¶
亮盖為陳君求也陳君又必欲書識其後就舘中借筆¶
墨記而歸之開封趙孟頫題(行/書)¶
　　趙學士自號松雪道人書千文何啻千百篇未有¶
　　如此篇之著意者也宗海自庚戌年間從子昻翁¶
　　筆硯之側知其下筆處顔筋栁骨銀鈎鐵畫果是¶
　　也今之學者多有傳授學書者天下衆非止一人¶
　　然則子昻翁来從二王羲獻法帖出盖不在山谷¶
<pb:KR3h0068_WYG_016-113a>¶
　　張即之體以求之矣眉目千里可謂無窮董仲舒¶
　　千百載之後獨仁卿先生耶延祐庚申十月旣望¶
　　㑹稽山人劉宗海因筆書此¶
　　行書君謨誇第一東坡云自小楷出未能楷正先¶
　　行草本末顛倒今人失君謨逺矣不可問欲問趙¶
　　侯未可得試將坡語作心法不枉臨池費筆墨心¶
　　囟潘庭玉疥卷¶
　　趙文敏書法遍宇宙雖田夫野老亦知宗尚片楮¶
<pb:KR3h0068_WYG_016-113b>¶
　　隻字人争寳之此卷草書千文筆法師右軍特為¶
　　勁健良可寳愛鮮于伯幾所謂源深而流長者是¶
　　也好事者能刻而傳之以為學書之指南亦嘉恵¶
　　後學之一也後學袁尊尼謹識¶
　　此卷為吴門袁氏世蔵後歸潘方伯余過海上每¶
　　請一觀如觀索靖碑知名下無虚士吴興千文行¶
　　世者甚多未有瀟&KR0904;𦂳遒若此者惜無石本以廣¶
　　其傳耳董其昌觀因題辛丑暮春禊日¶
<pb:KR3h0068_WYG_016-114a>¶
　趙子昻書雜體詩卷(草書紙本髙七/寸長九尺餘)¶
　　田園樂五首¶
采菱渡頭風急策杖村西日斜杏樹壇邉漁父桃花源¶
裏人家¶
萋萋春草秋緑落落長松夏寒牛羊自歸村巷童稚不¶
識衣冠¶
山下孤烟逺村天邉獨樹髙原一瓢顔回陋巷五栁先¶
生對門¶
<pb:KR3h0068_WYG_016-114b>¶
桃紅復含宿雨栁緑更𢃄朝烟花落家僮未掃鳥啼山¶
客猶眠¶
酌酒㑹臨泉水抱琹好倚長松南園露葵朝折西舍黄¶
梁夜舂¶
　　送鄭二之茅山¶
水流絶澗終日草長深山暮春吠犬鳴雞幾處條桑種¶
杏何人¶
江上年年春草津頭日日人行借問山隂逺近猶聞薄¶
<pb:KR3h0068_WYG_016-115a>¶
暮鐘聲¶
京口情人别久揚州估客來䟽潮去潯陽回去相思何¶
處通書¶
危石纔通鳥道空山更有人家桃源定在深處澗水浮¶
來落花¶
對水看山别離孤舟日暮行遲江北江南春草獨向金¶
陵去時¶
𤓰歩寒潮送客楊栁暮雨沾衣故山南望何處秋草連¶
<pb:KR3h0068_WYG_016-115b>¶
天獨歸¶
清川永路何極落日孤舟解携鳥向平蕪逺近人隨流¶
水東西¶
白雲千里萬里明月前溪後溪惆悵長沙滴滴江潭芳¶
草萋萋¶
心事數莖白髮生涯一片青山空山有雪相待古道無¶
人獨還¶
日暮驚沙亂雪飛傍人相勸易羅衣強来前殿看歌舞¶
<pb:KR3h0068_WYG_016-116a>¶
共待(闕/)　夜獵歸¶
(闕/)王知妾不勝悲樂府皆傳漢國辭朝來馬上箜篌引¶
稍似宫中閒夜時¶
問從何處去暗從何處来但覺年光老半是此中催¶
　趙　雍¶
　趙仲穆書母管夫人壙誌(原文/不録)¶
　外録¶
　　張雨輓詩云曾謁西池閟殿春賜加大國寵䟽頻¶
<pb:KR3h0068_WYG_016-116b>¶
　　擇壻當年郗太傅能書今日衛夫人玉鏡離臺空¶
　　掩月寳衣堆桁暗擬塵千秋鄉中名不沒墓有通¶
　　兒書老銀(歐陽率更子通書母夫/人墓銘夫人諱老銀)¶
　趙待制復四忩札(行草書魚藻牋本左/右項氏諸印不録)¶
趙雍和南復書四忩講師道契兄座下雍别後不得修¶
書問動静而自杭來者每蒙寄聲皇恐感激無物足喻¶
人至得翰墨就審道體安𨼆慰不可言又有逺貺乳果¶
尤増感戢但惡札不足稱清致耳謹奉復書未間唯冀¶
<pb:KR3h0068_WYG_016-117a>¶
盡消息理不具備趙雍和南復書¶
　趙仲穆所恵翰墨帖(行書/紙本)¶
趙雍頓首再拜復書彦清相公尊契兄閤下近因成伯¶
貞郎中便才(旁添十七/日早四字)方附左轄一書兄長一書午後¶
李總領來領所恵翰墨備悉意雅不意慶門㐫變伏審¶
老相公棄背榮飬驚悼不能自已恭唯孝心純至哀痛¶
奈何奈何即當躬詣靈幃申一慟之敬奈卒未可言還¶
弗克如願歸日専詣門&KR0633;以請不敏之罪兹因李總回¶
<pb:KR3h0068_WYG_016-117b>¶
謹奉書唁伏冀節哀以襄大事不備趙雍頓首再拜¶
　趙待制臨洛神賦(原文/不録)¶
先承㫖好書此賦而為二妃之圗多矣至正六年冬㑹¶
子厚遺余遂倣先承㫖録是一過雍¶
　　王大令好書洛神賦而世所傳者惟十三行然墨¶
　　迹罕遇趙松雪翁亦倣為是賦則得全文遺於世¶
　　余家所収者二本一絹一紙真行皆臻其妙今得¶
　　其子仲穆摹本雖不經意以至純熟不下父風故¶
<pb:KR3h0068_WYG_016-118a>¶
　　重裝因識厥後時正統三年七月望太常少卿忠¶
　　徹書¶
　趙仲穆書黄庭内外玉景總經(小楷書朱絲䦨紙本/横卷長四尺餘闊尺)¶
　　(餘原文/不録)¶
大徳四年春三月余暇坐小齋偶檢笥中得晉右軍書¶
法黄庭細閲一過誠千古筆法之宗自覺神悚遂一念¶
而類黄庭内外玉景總經劃算製絲掃室焚香神明其¶
慮每晨薰沭手書數百字并寫老&KR0360;像共成連幅計三¶
<pb:KR3h0068_WYG_016-118b>¶
浹旬而成愧筆力未堪不能彷彿於右軍之萬一耳第¶
幸㸃畫不遺稍惬鄙願供奉齋頭以紀歳月云道弟子¶
吳興趙廱謹識¶
　趙仲穆書中峰浄土詩帖(行草書/紙本)¶
六藝俱全美丈夫畫堂終日醉相呼要知不䧟輪&KR0158;穽¶
莫負黄金丈六軀¶
一十二時機未瞥百千萬刦苦難逃雖然身在同居土¶
誰肯低頭禮玉毫¶
<pb:KR3h0068_WYG_016-119a>¶
重重最勝黄金閣疊疊莊嚴白玉池多少衆生無夢到¶
鑊湯鑪炭自羈縻¶
勢至常談母憶兒同於形影不相違自憐一箇彌陀佛¶
却把黄金鑄靣皮¶
仰扣當來父母邦導師遥指在西方草鞋不是無錢買¶
惟恨家鄉路易忘¶
一尊古佛天來大四色花池海様寛自是衆生無眼力¶
當機不隔一豪端¶
<pb:KR3h0068_WYG_016-119b>¶
　趙　麟¶
　趙彦徴與衡唐札(行草書紙本内/李氏印不録)¶
今早擬欲専造緣執事昨晩云大尹兄到敝舍所以不¶
果而専俟舟從之来臨耳不然安敢坐待以速罪也伏¶
希情恕不具趙麟拜啓衡唐徴君先生　衡唐先生趙¶
麟完¶
　¶
　書畫彚考卷十六¶
