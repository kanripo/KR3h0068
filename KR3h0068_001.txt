# -*- mode: mandoku-view; -*-
#+TITLE: 式古堂書畫彙考
#+DATE: 2015-08-24 23:16:24.966299
#+PROPERTY: ID KR3h0068
#+PROPERTY: BASEEDITION WYG    
#+PROPERTY: JUAN 卷一
<pb:KR3h0068_WYG_001-1a>¶
欽定四庫全書¶
　書畫彚考巻一¶
　　　　　　　　　　刑部左侍郎卞永譽撰¶
　　書一(書評上/)¶
　　　南朝宋羊欣叙古書家姓名¶
秦丞相李斯善大篆¶
中車令趙髙亦善大篆¶
圄吏程邈善篆得罪始皇囚於雲陽獄増減篆體去其¶
<pb:KR3h0068_WYG_001-1b>¶
繁複始皇喜之出為御史曰𨽻書¶
後漢扶風曹喜善篆𨽻見師一時¶
左中郎將蔡邕採斯喜法作篆𨽻傳真定宜父碑文¶
杜陵陳遵不知其官善篆𨽻每書一座皆驚時人謂為¶
陳驚座¶
上谷王次仲亦後漢人作八分楷法¶
師宜官後漢人能為大字方一丈小字一寸千言甚自¶
矜重或空至酒家先書其壁觀者雲集酒因大售俟飲¶
<pb:KR3h0068_WYG_001-2a>¶
足削書而退耿球碑猶存¶
安定梁鵠官至選部尚書得受師宜官之法魏武重之¶
常以鵠書懸帳中宫殿題署多是鵠手也¶
陳留邯鄲淳為魏臨淄侯文學得次仲法亦有名¶
毛𢎞為鵠弟子今祕書八分皆傳鵠法又有左子邑與¶
鵠小異亦有名¶
京兆杜度為魏齊相始有草名¶
安定崔瑗後漢濟北相亦善草書王子敬愛其書云極¶
<pb:KR3h0068_WYG_001-2b>¶
似張伯英子實官至尚書亦有草名¶
𢎞農張芝髙尚不仕草書精絶家之衣帛必先書而後¶
練臨池學書池水盡墨每書云悤悤不暇草書人目之¶
為草聖弟昶漢黄門侍郎亦能草書¶
姜詡梁宣田彦和韋誕皆英弟子並善草誕書最優字¶
仲將京兆人官至鴻臚少卿尤工楷漢魏宫署皆出誕¶
手魏明帝起凌雲臺先釘榜未題以籠盛誕轆轤長絙¶
引之使就去地二十五丈誕甚懼下擲其筆誡子孫絶¶
<pb:KR3h0068_WYG_001-3a>¶
此楷法乃誕子少季亦有能稱¶
羅暉趙襲不詳何許人與伯英同稱西川而矜許自與¶
衆頗惑之伯英與朱寛書自叙云上比崔杜不足下方¶
羅趙有餘¶
河間張超善草不及瑗英¶
劉徳升善為行書不詳何許人(按張懷瓘書斷三/品稱德升潁川人)¶
潁川鍾繇魏太尉同郡胡昭公車徵二子俱學於德升¶
而胡書肥鍾書瘦鍾書有三種一曰銘石之書二曰章¶
<pb:KR3h0068_WYG_001-3b>¶
程書三曰行押書三法皆世人所善繇子㑹鎮西將軍¶
絶能學父書改易鄧艾上事莫有知者¶
河東衛覬字伯儒魏尚書僕射善草及古文字體微瘦¶
筆跡精熟子瓘字伯玉為晉太保採張芝法以父參之¶
更為草藁瓘子恒亦善書博識古文¶
燉煌索靖字幼安張芝姊之孫晉征南司馬善草書¶
陳國何元公亦善草書¶
呉人皇象草書最沈著痛快名重海内¶
<pb:KR3h0068_WYG_001-4a>¶
滎陽陳暢晉祕書令史善八分宫觀城門皆其手作¶
滎陽楊肇晉荆州刺史善草隷海内知名潘岳誄之曰¶
草𨽻兼擅尺牘必珍足無輟行手不擇文翰動若飛紙¶
落如雲孫名經亦善草𨽻行於世足稱繩武¶
京兆杜畿魏尚書僕射子恕東郡太守孫預荆州刺史¶
三世皆善草藁¶
晉齊王攸善草行書京洛以為楷法¶
太山羊忱晉徐州刺史羊固晉臨海太守並善行書¶
<pb:KR3h0068_WYG_001-4b>¶
江夏李式晉侍中善𨽻草弟定子公輔皆能書同式¶
晉中書院李充母衛夫人善鍾法作筆陣圖嘗為王逸¶
少之師¶
瑯琊王廙晉平南將軍能章楷謹傳鍾法廙從兄導晉¶
丞相善藁行亦師鍾衛楷法好愛無厭䘮亂狼狽猶以¶
宣示帖衣帶過江後在右軍處右軍借王敬仁敬仁死¶
其母見脩平生所愛遂以入棺¶
王恬(導第二/子也)晉中將軍㑹稽内史善𨽻書¶
<pb:KR3h0068_WYG_001-5a>¶
王洽(恬之/弟)晉中書令領軍將軍衆書通善尤能𨽻行兄¶
羲之云弟書遂不減吾¶
王珉晉中書令筆力過於子敬書舊品云有四疋素自¶
朝操筆至暮便竟首尾如一又無悮字子敬戲云弟書¶
如騎騾駸駸恒欲度驊騮前¶
謝安亦入能流殊亦自重乃為子敬書嵇中散詩得子¶
敬書有時裂作校紙¶
王羲之晉右軍將軍㑹稽内史博精羣法特善行楷古¶
<pb:KR3h0068_WYG_001-5b>¶
今無二¶
王獻之晉中書令善行𨽻藁骨勢不及父而媚趣過之¶
兄𤣥之徽之兄子淳之並善草行¶
王允之衞軍將軍㑹稽内史亦善草行¶
太原王濛晉司徒左長史能草𨽻子脩瑯琊王文學善¶
𨽻行與羲之善故殆窮其妙早亾未盡其美子敬每省¶
修書云咄咄逼人¶
王綏晉冠軍將軍㑹稽内史善𨽻行¶
<pb:KR3h0068_WYG_001-6a>¶
髙平郗愔晉司空㑹稽内史善章草𨽻子超晉中書郎¶
亦能草¶
潁川庾亮晉太尉善草行弟翼荆州刺史善𨽻行時與¶
羲之齊名後右軍書大進翼甚忿在荆與都下書云小¶
兒輩賤家鷄而愛野鶩俟吾還當比之¶
髙陽許靜民鎮軍參軍善𨽻草羲之髙足¶
晉穆帝時有張翼善學人書寫羲之自書表表出經日¶
不覺後云小子㡬欲亂真¶
<pb:KR3h0068_WYG_001-6b>¶
㑹稽隠士謝敷(闕/)人康昕並攻𨽻草¶
謝靈運書乃不倫遇其合時亦得入流¶
孔琳之丘道䕶與欣並受業子敬書亦並重一時行草¶
乃佳真多不稱¶
謝綜顔騰之賀道力陸機並便尺牘¶
呉人張𢎞特善飛白(自秦至晉凡/七十三人)¶
　　　南朝梁庾肩吾書品論¶
𤣥靜先生曰予遍求䆳古逖訪厥初書名起於𤣥洛字¶
<pb:KR3h0068_WYG_001-7a>¶
勢發於蒼史故遣結繩取諸文象諸形㑹諸人事未有¶
廣此緘縢深兹文契是以一畫加大天尊可知二力増¶
土地卑可審日以君道則字勢圓月以臣輔則文體缺¶
及其轉注假借之流指事㑹意之類莫不狀範毫端形¶
呈字表開篇翫古則千載共朝削簡傳今則萬里對面¶
記善則惡自削書賢則過必改玉厯頒正而化俗帝載¶
陳言而設教變通不極日用無窮與聖同功參神並運¶
爰洎中葉捨繁從省漸失潁川之言竟逐雲陽之字若¶
<pb:KR3h0068_WYG_001-7b>¶
乃鳥迹孕於古文壁書存於科蚪符陳帝璽摹調蜀漆¶
署表宫門銘題禮噐魚猶捨鳯鳥已分蟲仁義起於麒¶
麟威形發於龍虎雲氣時飄五色仙人還作兩童龜若¶
浮溪蛇如赴穴流星疑燭垂露似珠芝英轉車飛白掩¶
素參差倒薤既思種栁之謡長短懸針復想定情之製¶
蚊脚傍低鵠頭仰立填飄板上繆起印中波回墮鏡之¶
鸞楷顧雕陵之鵲並以篆籀重復見重昔時或巧能售¶
酒或妙令鬼哭信無味之竒珍非趨時之急務具録前¶
<pb:KR3h0068_WYG_001-8a>¶
訓今不復論惟草正踈通專行於世其或繼之者雖百¶
代可知隷體發源秦時程邈所作始皇見而重之以奏¶
事繁多篆字難製故曰𨽻書今之正書是也草勢起於¶
漢時解散𨽻法用以赴急本因草創之義故曰草書建¶
中初京兆杜操始以善書知名今之草書是也余自少¶
迄長留心兹業敏手謝於臨池銳意同於削板而蕺山¶
之扇竟未增錢凌雲之臺無因誡子求諸故迹或有淺¶
深輙列善書者一百二十三人伯英以稱聖居首法髙¶
<pb:KR3h0068_WYG_001-8b>¶
以追駿處末推能相越小例而九引類相附大等而三¶
復為畧論總名書品¶
　張芝(伯/英)　鍾繇(元/常)　王羲之(逸/少)¶
　右三人上之上¶
論曰𨽻旣發源秦史草乃激流齊相跨七代而彌遵將¶
千載而無革誠開博者也均其文總六書之要指其事¶
籠八體之竒能拔篆籀於繁蕪移楷真於重宻分行紙¶
上類出繭之蛾結畫篇中似聞琴之鶴峰崿間起瓊山¶
<pb:KR3h0068_WYG_001-9a>¶
慙其斂霧漪瀾遞振碧海愧其下風抽絲散水定其下¶
筆倚刀較尺驗於成字真草既分于星芒烈火復成於¶
珠佩或横牽堅掣或濃㸃輕拂或將放而更留或因挑¶
而還置敏思藏于胸中巧意發于毫銛詹尹端䇿故以¶
迷其變化英韶傾耳無以察其音聲殆善射之不注妙¶
斵輪之不傳是以鷹爪含利出彼兔毫龍管潤霜游兹¶
蠆尾學者鮮能具體窺者罕得其門若探妙測微盡形¶
得勢烟華落紙將動風彩帶字欲飛疑神化之所為非¶
<pb:KR3h0068_WYG_001-9b>¶
人世之所學惟張有道鍾元常王右軍其人也張工夫¶
第一天然次之衣帛先書稱為聖體鍾天然第一工夫¶
次之妙盡許昌之碑窮極鄴下之牘王工夫不及張天¶
然過之天然不及鍾工夫過之羊欣云貴越羣品古今¶
莫二兼撮衆法僃成一家若孔門以書三子入室矣允¶
為上之上¶
　崔瑗(子/玉)　杜度(伯/度)　師宜官　張昶(文/舒)　王獻之(子/敬)¶
　右五人上之中¶
<pb:KR3h0068_WYG_001-10a>¶
論曰崔子玉擅名北中跡罕南度世有得其摹者王子¶
敬見之稱美以為功類伯英杜度濫觴於草書取竒於¶
漢帝詔復奏事皆作草書師宜官鴻都為最能大能小¶
文舒聲劣於兄時云亞聖子敬泥帚早驗天骨兼以掣¶
筆復識人工一字不遺兩葉傳妙此五人允為上之中¶
　索靖(幼/安)　梁鵠(孟/皇)　韋誕(仲/將)　皇象(休/明)　胡昭(孔/明)¶
　鍾㑹(士/季)　衞瓘(伯/玉)　荀輿(長/𦙍)　阮研(文/機)¶
　右九人上之下¶
<pb:KR3h0068_WYG_001-10b>¶
論曰幼安斂蔓舅氏抗名衛令孟皇功盡筆力字入帳¶
中仲將不妄染毫必須張筆而左紙孔明動見模楷所¶
為胡肥而鍾瘦休明斟酌二家驅駕八絶士季之範元¶
常猶子敬之禀逸少而工拙兼効真草皆成伯玉逺慕¶
張芝近參父迹長𦙍狸骨方擬而難迨阮研居今觀古¶
盡窺衆妙之門雖復師王祖鍾終成别搆一體此九人¶
允為上之下¶
　張超(子/並)　郭伯道　劉德升(君/嗣)　崔實(子/真)　衞夫人¶
<pb:KR3h0068_WYG_001-11a>¶
　(名鑠字/茂猗)　李式(景/則)　庾翼(稚/恭)　郗愔(方/回)　謝安(安/石)¶
　王珉(季/琰)　桓𤣥(敬/道)　羊欣(敬/元)　王僧䖍　孔琳之(彦/琳)¶
　殷鈞(季/和)¶
　右十五人中之上¶
論曰子並崔家州里頗相倣效可謂醤醎于鹽氷寒于¶
水伯道里居朝廷逺討其迹德昇之妙鍾胡各採其美¶
子真俊才門法不墜李妻衞氏自出華宗景則毫素流¶
靡稚恭聲彩遒越郗愔安石草正並驅季琰桓𤣥筋力¶
<pb:KR3h0068_WYG_001-11b>¶
俱駿羊欣早隨子敬最得其傳孔琳之聲髙宋氏王僧¶
䖍雄發齊代殷鈞耽著愛好終得肩隨此一十五人允¶
為中之上¶
　魏武帝(操/)　孫皓(呉/主)　衞覬(伯/儒)　左子邑(名/伯)　衞恒¶
　(巨/山)　杜預(元/凱)　王廙(世/將)　張彭祖　任靖　韋昶(文/休)¶
　　王脩(敬/仁)　張永(景/初)　范懐約　呉休尚　施方泰¶
　右十五人中之中¶
論曰魏帝筆墨雄贍呉主體裁綿宻伯儒兼叙𨽻草子¶
<pb:KR3h0068_WYG_001-12a>¶
邑分鑣梁邯巨山三世元凱累葉王廙為右軍之師彭¶
祖取羲之之道任靖矯名文休題柱敬仁清舉致畏逼¶
之詞張范逢時俱東南之美施呉鄴下後生同年拔萃¶
此十五人允為中之中¶
　羅暉(叔/景)　趙襲(元/嗣)　劉輿　張昭　陸機(士/衡)　朱誕¶
　　王導(茂/𢎞)　庾亮(元/規)　王洽(敬/和)　郗超(景/興)　張翼¶
　康昕　宋文帝(劉義/隆)　徐希秀　謝脁(𤣥/暉)　劉繪¶
　陶隠居(通明名/𢎞景)　王崇素¶
<pb:KR3h0068_WYG_001-12b>¶
　右十八人中之下¶
論曰叔景元嗣並稱西州劉輿之筆札張昭之無懈陸¶
機以𢎞才掩迹朱誕以偏藝流聲王導則列聖推能庾¶
亮則羣公挹巧王洽以並通諸法郗超以晩年取譽張¶
翼善效宋帝康昕希秀孤生謝脁劉繪文宗書範近來¶
少前陶隠居仙才翰彩拔於山谷王崇素(闕/)繪靡倫篇¶
筆傳於里閭此十八人允為中之下¶
　姜詡　梁宣　魏徵(𤣥/成)　韋秀　鍾輿　向泰　羊¶
<pb:KR3h0068_WYG_001-13a>¶
　忱　晉元帝(景/文)　識道人　范曄(蔚/宗)　宋炳　薄紹¶
　之(敬/叔)　謝靈運　蕭思話　齊髙帝(紹/伯)　庾黔婁¶
　費元瑶　孫奉伯　王薈　羊祜(叔/子)¶
　右二十人下之上¶
論曰此二十人並擅毫翰動成楷則殆逼前良見希後¶
彦允為下之上¶
　楊經　諸葛融　楊潭　張炳　岑淵　張輿　王¶
　濟　李夫人　劉穆之(道/和)　朱齡石　庾景休　張¶
<pb:KR3h0068_WYG_001-13b>¶
　融(思/光)　褚元明　孔敬通　王籍(丈/海)¶
　右十五人下之中¶
論曰此十五人雖未窮字奥盡尚文情披其藂薄非無香¶
草視其崖岸皆有潤珠故遺斯紙以為世玩允為下之中¶
　衞宣　李韞　陳基　傅廷堅　張紹　隂光　韋¶
　熊(少/季)　張暢　曹任　宋嘉　裴邈　羊固　傅夫¶
　人　辟閭訓　謝晦　徐羨之　孔閭　顧寳光¶
　周仁皓　張欣泰　張熾　僧岳道人　法髙道人¶
<pb:KR3h0068_WYG_001-14a>¶
　右二十三人下之下¶
論曰此二十三人皆五味一和五色一彩視其雕文非¶
特刻鵠人人下筆寧止追嚮遺迹見珍餘芳可折誠以¶
驅馳並駕不待前鋒而中權後殿各盡其美允為下之¶
下¶
今以九例該此衆賢猶如𤣥圃積玉炎洲聚桂其中實¶
相推謝故有兹多品然終能振此鱗翼俱上龍門儻後¶
之學者更隨㸃曝云爾¶
<pb:KR3h0068_WYG_001-14b>¶
　　　袁昻古今書評¶
李斯書世為冠葢不易施評¶
張伯英書如武帝愛道憑虚欲仙¶
蔡邕書骨氣特達爽爽有神¶
鍾司徒書字有十二種意意外殊妙實亦多竒¶
王右軍書字勢雄强如龍跳天門虎臥鳯閣故歴代寳¶
之永以為訓¶
王僧䖍書如王謝子弟縱復不端正奕奕有一種風氣¶
<pb:KR3h0068_WYG_001-15a>¶
王子敬書如河洛間少年雖有充悅而舉體沓拖殊不¶
可耐¶
羊欣書如大家婢作夫人不堪位置而舉止羞澀終不¶
似真¶
阮研書如貴胄失品次不復排突英賢¶
王儀同書如晉安帝非不處尊位而都無神明¶
殷均書如髙麗人抗浪甚有意氣姿韻終乏精味¶
徐淮南書如南岡士夫徒尚風軌不免寒乞¶
<pb:KR3h0068_WYG_001-15b>¶
陶隠居書如呉興小兒形狀雖未長成而骨體甚是峭¶
快¶
庾肩吾書如新亭傖父一往似見揚州人共語便音態¶
出¶
袁崧書如深山道士見人便欲退縮¶
曹喜書如經論道士言不可絶¶
程曠平書如鴻鵠弄翅頡頏布置初雲見白日¶
蕭思話書如舞女低腰仙人嘯樹¶
<pb:KR3h0068_WYG_001-16a>¶
李鎮東書如芙蓉之出水文彩之鏤金¶
桓𤣥書如快馬入陣隨人屈曲豈須久譜¶
皇象書如韻音繞梁孤飛獨舞¶
孔琳之書如散花空中流徽自得¶
薄紹之書如龍游在霄繾綣可愛揮毫振紙有疾閃飛¶
動之勢¶
李巖之書如鏤金屈玉素月自照¶
崔子玉書如危峰阻日孤松單枝有絶望之意¶
<pb:KR3h0068_WYG_001-16b>¶
師宜官書如鵬羽未息翩翩自逝¶
韋誕書如龍威虎振劒拔弩張¶
衞恒書如插花舞女援鏡笑春¶
索靖書如飄風忽舉鷙鳥乍飛¶
鍾繇書如雲鶴遊天羣鴻戲海行間茂宻實亦難過¶
邯鄲淳書應規入矩方圓乃成¶
蕭子雲書如上林春花逺近瞻望無處不發¶
孟光禄書如崩山絶岸人見可畏¶
<pb:KR3h0068_WYG_001-17a>¶
張芝驚竒鍾繇特絶逸少鼎能獻之冠世四賢共類流¶
芳不滅羊真孔草蕭行范篆各一時絶妙¶
右共三十三人奉勅遣臣評古今書臣既愚短豈敢謬¶
量江海但聖㫖委臣斟酌是非謹品字法如前伏願照¶
覽謹啓普通四年二月五日内侍中書令袁昂啓¶
　　　陶隠居與梁武帝論書啓(董𤣥宰謂啓中此一/人或即許先生也)¶
逸少自呉興以前諸書猶為未稱凡厥好跡皆是向㑹¶
稽時永和十許年中者從去郡吿墓後略不復自書皆¶
<pb:KR3h0068_WYG_001-17b>¶
使一人而此人書世不能别見其緩異呼為末年書子¶
敬年十七八全倣此人書故遂與之相似¶
　　　虞龢二王書論(據此可以知衆/説所引之是非)¶
夫翰墨之美多以身後騰聲二王之書當世見貴姑以¶
存著者存而録之舊說羲之罷㑹稽住蕺山下見一老¶
嫗捉十許六角扇出市王聊問一枚幾錢答云所直二¶
十許右軍遂取筆書扇扇為五字嫗大悵惋云舉家朝¶
飱惟仰於此何乃書壞耶王諭之曰但言王右軍書索¶
<pb:KR3h0068_WYG_001-18a>¶
一百市之入市市人競市去姥更復以十數扇來請書¶
王笑而不答又云羲之常自書表與穆帝帝使張翼寫¶
効一毫不異題後答之羲之初不覺更詳看乃嘆曰小¶
子㡬欲亂真又羲之性好鵞山隂曇&KR1619;村有一道士養¶
好鵞十餘羣王清旦乘小舟故往意大願樂乃告求市易¶
道士不與百方譬説不能得道士迺言性好道久欲寫河¶
上公老子縑素早辦而無人能書府君若能自屈書道徳¶
經各兩章便合羣以奉羲之便住半日為寫畢籠鵞而歸¶
<pb:KR3h0068_WYG_001-18b>¶
又嘗詣一門生家設佳饌供億甚盛感之欲以書相報見¶
有一新棐牀几至滑淨乃書之草正相半門生大喜乃送¶
王歸郡還家其父已刮盡生失書驚懊累日桓𤣥最愛重¶
二王書法每讌集輒出法書示賓客客有食寒具者乃以¶
手捉書大㸃汚後出法書輒令客洗手兼除寒具子敬嘗¶
牋與簡文帝十許紙題最後云民作此書甚合願存之簡¶
文藏以為寳此書後為桓𤣥所珍髙祖後得以賜王武剛¶
未審今何在庾翼昔嘗以書自名多不滿逸少逸少嘗以¶
<pb:KR3h0068_WYG_001-19a>¶
章草答庾亮亮以示翼翼嘆服不已因與逸少書云吾¶
昔有伯英章草書十紙過江亡失常痛妙迹永絶忽見¶
足下答家兄書煥若神明頓還舊觀雖伯英復生不過¶
也謝奉起廟悉用棐材右軍取棐書之滿牀奉收得一¶
大簀子敬後往謝為説右軍書甚佳而宻已削作數十¶
棐板請子敬書之亦甚合奉並珍録奉後孫履分半與¶
桓𤣥用履為揚州主簿餘一半孫恩破㑹稽略以入海¶
羲之為㑹稽子敬七八嵗學書羲之從後掣其筆不脱¶
<pb:KR3h0068_WYG_001-19b>¶
歎曰此兒書後當有大名子敬出戲見北舘新泥堊壁¶
白淨子敬取帚沾泥汁書方丈字觀者如市羲之見歎¶
美問所作答云七郎羲之作書與親故云子敬飛白大¶
有意是因於此壁也有一好事年少故作精白紗裓著¶
詣子敬子敬便取書之草正諸體悉僃兩袖及褾畧周¶
年少覺王左右有凌奪之色掣裓而走左右果逐之及¶
門外鬬爭分裂少年僅得一袖耳子敬為呉興羊欣父¶
不疑為烏程令欣時年十五六書已有意為子敬所知¶
<pb:KR3h0068_WYG_001-20a>¶
子敬往縣入欣齋欣衣白新絹裙晝眠子敬因書其裙¶
幅及帶欣覺見之極歡樂遂寳之後以上朝廷中乃零¶
失評者云逸少兼真行之要子敬執行草之權父之靈¶
和子之神俊皆古今之獨絶也世之聞二王者莫不心¶
醉是知德不可偽立名不可虚成信然哉¶
　　　唐文皇書右軍書後¶
書契之興肇乎中古龜文鳥跡不足可觀末代去朴歸¶
華舒牋㸃翰爭相誇尚競其工拙伯英臨池之妙無復¶
<pb:KR3h0068_WYG_001-20b>¶
餘踪宜官懸帳之竒罕有遺蹟逮乎鍾王以降畧可言¶
焉鍾雖播美一時亦為迥絶論其盡善或有所疑至於¶
布纖濃分疎宻霞舒雲巻無所間然但其體則古而不¶
今字則長而逾製論其大畧以此為瑕子敬雖有父風¶
殊非新巧觀其字勢疎痩如隆冬之枯樹覽其筆踪拘¶
束若嚴家之餓𨽻其枯樹也雖槎枿而無屈伸其餓𨽻¶
也則羈羸而不放縱兼斯二者政翰墨之病歟子雲近¶
出擅名江表然僅得成書無丈夫之氣行行若縈春蚓¶
<pb:KR3h0068_WYG_001-21a>¶
字字如綰秋蛇臥王濛於紙上坐徐偃于筆下雖秃千¶
牛之翰聚無一毫之筋窮萬榖之皮斂無半分之骨以¶
兹播美非其濫名耶此數人者皆譽過其實所以評察¶
古今研精窮索盡善盡美其惟王逸少乎觀其㸃畫之¶
工裁成之妙烟霏霧結狀若斷而還連鳯翥龍蟠勢如¶
斜而反正翫之不覺其倦覽之莫識其端心慕手追此¶
人而已其餘區區之類何足道哉¶
　　　孫䖍禮執要篇¶
<pb:KR3h0068_WYG_001-21b>¶
今之所陳務以裨諸學者惟右軍諸書代多稱習良可¶
據為宗匠取立指歸豈惟㑹古通今亦乃情深調合致¶
使摹搨日廣研習嵗滋先後著名多從散落歴代孤紹¶
非其效歟試言其由畧陳數意止如樂毅論黄庭經東¶
方朔畵贊太師箴蘭亭集叙告誓文斯並代俗所傳真¶
行絶致者也寫樂毅則情多拂鬱書畫讚則意渉瓌竒¶
黃庭經則怡懌虚無太師箴又從横爭折暨乎蘭亭興¶
集思逸神超私門告誓情拘志慘所謂渉樂方笑言哀¶
<pb:KR3h0068_WYG_001-22a>¶
已歎豈惟駐想流波將貽嘽緩之奏馳神睢渙方思藻¶
繪之文雖其目撃道存尚或心迷義舛莫不强名為體¶
共習分區豈知情動形言取㑹風騷之意陽舒隂慘本¶
乎天地之心既失其情理乖其實原夫所致安有體哉¶
　　　韋述叙唐朝書録¶
貞觀六年正月八日命整理御府古今工書鍾王等真¶
蹟得一千五百一十巻至十年太宗嘗謂侍中魏徵曰¶
虞世南死後無人可與論書徵曰褚遂良下筆遒勁甚¶
<pb:KR3h0068_WYG_001-22b>¶
得逸少之體太宗即日召令侍書嘗出御府金帛購求¶
王羲之書迹天下爭齎古書詣闕以獻當時莫能辨其¶
真偽遂良鑒定備論所出一無舛誤十四年四月廿六¶
日太宗嘗自為真草書屏風以示羣臣筆力遒勁為一¶
時之絶初購求人間大王書凡真行三百九十紙裝為¶
七十巻草書二千紙裝為八十巻小王及張芝等亦各¶
隨多少勒為巻帙以貞觀字印印縫及巻之首尾其草¶
蹟又令河南真書小字帖紙影之其古本亦有是梁隋¶
<pb:KR3h0068_WYG_001-23a>¶
官本者梁則滿騫徐僧權沈熾文朱異隋則江總姚察¶
等署記其後太宗又令魏褚等巻下更署名記其後皆¶
飾以金縷玉躞裝以玳瑁牙軸萬㡬之暇備加熟玩蘭¶
亭樂毅尤所寳重令搨書人湯普徹等搨之以賜房𤣥¶
齡已下八人普徹竊搨以出故在外傳之¶
太宗嘗謂朝臣曰書學小道初非急務時或留心猶勝¶
棄日凡諸藝末未有不學而得者也亦未有學而不得¶
者也病在心力懈怠不能專精耳朕少時為公子頻遭¶
<pb:KR3h0068_WYG_001-23b>¶
陣敵義旗之始乃平冦亂執金鼓必自指揮觀其陣則¶
知其强弱每取吾弱對其强以吾强對其弱敵犯吾弱¶
追奔不踰百數十歩吾撃其弱必突過其陣自背而反¶
撃之無不大潰多用此制勝思得其理深也今吾臨古¶
人之書殊不學其形勢惟在求其骨力而形勢自生耳¶
然吾之所為皆先作意是以果能成也¶
十五年正月勅置𢎞文館選貴臣子弟有性識者為書¶
學士内出書命之令學又民間凡有善書者追徵入館¶
<pb:KR3h0068_WYG_001-24a>¶
十數年間海内從風矣¶
十八年二月十七日召三品已上賜宴於𤣥武門太宗¶
操筆作飛白書衆臣乘酒就太宗手競取散騎常侍劉¶
洎登御牀引手然後得之其不得者咸稱洎登御牀罪¶
當死請以付法太宗笑曰昔聞婕好辭輦今見常侍登¶
牀¶
二十三年三月聖躬不豫幸玉華宫含風殿臨崩謂髙¶
宗曰吾欲從汝求一物汝誠孝也豈能違吾心耶汝意¶
<pb:KR3h0068_WYG_001-24b>¶
何如髙宗哽咽流涕引耳而聽受制命太宗曰吾所欲¶
得者蘭亭可與我將去及弓劒不遺同軌畢至隨仙駕¶
入𤣥宫矣¶
龍朔二年四月上自為書與遼東諸將謂許敬宗曰許¶
圉師常自愛書可於朝堂開示圉師見甚驚喜私謂朝¶
官曰圉師見古蹟多矣魏晉以來唯稱二王然逸少多¶
力而少姸子敬多姸而少力今觀聖蹟兼絶二王鳯翥¶
鸞廻實古今書聖也¶
<pb:KR3h0068_WYG_001-25a>¶
大定二年則天太后賞納言狄仁傑能書傑云臣自幼¶
以來不見好本只率愚性何幸得能后乃内出二王真¶
蹟二十巻遣五品中使示諸宰相待看訖表謝登時將¶
入¶
神功元年五月上謂鳯閣侍郎王方慶曰御家多書合¶
有右軍遺蹟方慶奏曰臣十代再從伯祖羲之書先有¶
四十餘紙貞觀十二年太宗購求先臣並以進訖惟有¶
一巻見在今進臣十一代祖導十代祖洽九代祖珣八¶
<pb:KR3h0068_WYG_001-25b>¶
代祖曇首七代祖僧綽六代祖仲寳五代祖騫髙祖規¶
曾祖褒并九代三從伯祖晉中令獻之已下二十八人¶
書共十卷並進上御武成殿示羣臣仍令中書舍人崔¶
融為寳章集以叙其事復以集並金帛賜方慶當時舉¶
朝咸以為榮也¶
中宗時中書令宗楚客奏事承恩乃乞大小二王真蹟¶
勅賜二十卷大小各十軸楚客隨裝作十二扇屏風以¶
褚遂良閒居賦枯樹賦為脚因讌大人貴要張以示之¶
<pb:KR3h0068_WYG_001-26a>¶
時薛稷崔湜盧藏用廢食歎美不復宴樂安樂公主壻¶
武延秀在坐歸以告公主曰主言承恩未為富貴適過¶
宗令别得賜書一席觀之輟飱忘食及明謁見頗有怨¶
言帝令開緘傾庫悉與之延秀復㑹賓客舉櫃令看分¶
散朝廷無復寳惜太平公主取五帙五十卷别造(闕/)書¶
四字印縫宰相各三十卷將軍駙馬各十卷自此庫内¶
真蹟散落諸家太平公主愛樂毅論以織成錦袋盛置¶
箱褁之及籍沒後有咸陽老嫗竊舉袖中縣吏尋覺遽¶
<pb:KR3h0068_WYG_001-26b>¶
而奔趁嫗乃驚懼投之竈下香聞數里不可復得矣¶
開元五年勅陸元悌魏晳劉懐信等提購天下名書并¶
搜綴天府祕書共檢校得八十卷餘並墜失元悌等又¶
割去前代名賢押署之迹惟以已之名氏代焉上自書¶
開元二字印以印記之一卷分為兩卷右軍書凡百三¶
十卷小王二十八卷張昶等各一卷悉收入内¶
十六年正月内出二王真蹟一百五十卷付集賢院搨¶
二十本賜皇太子諸王習學至明年三月詔盡收入内¶
<pb:KR3h0068_WYG_001-27a>¶
十九年二月以中書令蕭嵩為學士令訪二王書尋奏¶
滑州人家藏右軍扇上真書宣示及小王行書白騎遂¶
等二卷勅命滑州給驛齎本赴京其書扇有貞觀舊標¶
織成題字奉進上書本留内賜絹百疋以遣之竟不問¶
得書所由¶
　　　張懐瓘書斷三品(神品十二人三妙品三十/九人  能品  十五人)¶
　神品(二十/五人)¶
大篆(一/)史籀(周宣王時為史官師模/蒼頡古文謂之史書)¶
<pb:KR3h0068_WYG_001-27b>¶
籀文(一/)史籀(二/見)¶
小篆(一/)李斯(楚上蔡人少從荀卿學/帝王術入秦官至丞相)¶
八分(一/)蔡邕(字伯喈陳留人官至/左中郎將封高陽侯)¶
𨽻書(三/)鍾繇(字元常潁川人官至/尚書僕射東武亭侯)王羲之(字逸少瑯琊/人官至右軍)¶
　　(將軍㑹/稽内史)王獻之(字子敬逸少第七/子官至中書令)¶
行書(四/)王羲之(二/見)王獻之(二/見)鍾繇(二/見)張芝(字伯英燉煌/人朝廷以有)¶
　　(道徵不就故時/人稱為張有道)¶
章草(八/)張芝(二/見)杜度(字伯度京兆人/章帝時為齊相)崔瑗(字子玉安平/人官至濟北)¶
<pb:KR3h0068_WYG_001-28a>¶
　　(相/)索靖(字幼安燉煌/人贈太常)衞瓘(字伯玉河東人弱冠仕/魏為尚書郎入晉為尚)¶
　　(書/令)王羲之(三/見)王獻之(三/見)皇象(字休明廣陵/人官至侍中)¶
飛白(三/)蔡邕(二/見)王羲之(四/見)王獻之(四/見)¶
草書(三/)張芝(三/見)王羲之(五/見)王獻之(五/見)¶
　妙品(九十/八人)¶
古文(四/)杜林(漢人字北山扶/風人官至司空)衞宻(字次仲東海人/官至給事中)邯鄲¶
　　淳(字子淑潁川/人官給事中)衞恒(字巨山瓘之子/官至黄門侍郎)¶
大篆(四/)李斯(二/見)趙髙(奉中車府令善/史書教皇少子)蔡邕(三/見)邯鄲淳(二/見)¶
<pb:KR3h0068_WYG_001-28b>¶
小篆(五/)曹喜(字仲則扶風人/建初中祕書郎)蔡邕(四/見)邯鄲淳(三/見)崔瑗(二/見)¶
　　衞瓘(二/見)¶
八分(九/)張昶(字文舒伯英季/弟為黄門侍郎)皇象(二/見)邯鄲淳(四/見)韋誕(字/仲)¶
　　(將京兆人/官至侍郎)師宜官(南陽人靈帝愛其書/徵之後為袁術將令)梁鵠(字孟/皇安)¶
　　(定人舉孝亷為郎/後遷幽州刺史)鍾繇(三/見)索靖(二/見)王羲之(六/見)¶
隷書(廿/五)張芝(三/見)蔡邕(五/見)鍾㑹(字士季元常少/子官至司徒)邯鄲淳(五/見)¶
　　衞瓘(三/見)韋誕(二/見)荀輿　謝安(字安石陳郡人/官至尚書僕射)羊欣¶
　　(字敬元泰山人/官至中散大夫)王洽(字敬和導第四子駙/馬都尉遷中書令)王珉(字/季)¶
<pb:KR3h0068_WYG_001-29a>¶
　　(琰洽之少子/官至中書令)薄紹之(字敬叔丹陽/人官給事中)蕭子雲(字景喬/晉陵人)¶
　　(官至/侍中)宋文帝(姓劉諱義隆彭城/人武帝第三子)衞夫人(名鑠字茂/猗廷尉展)¶
　　(之女汝隂太/守李矩之妻)胡昭(字孔明潁川人少/博學不慕榮利)曹喜(二/見)謝靈¶
　　運(㑹稽人子敬甥/官祕書監侍中)王僧䖍(瑯琊人洽之/曽孫官司空)孔琳之(字/彦)¶
　　(琳山隂人官/至祠部尚書)陸柬之(呉郡人官至/太子議郎)褚遂良(字登善/河南陽)¶
　　(翟人官至尚書/僕射河南公)虞世南(字伯施餘姚人官/祕書監永興公)釋智永¶
　　(㑹稽人逸少之七/代孫住永興寺)歐陽詢(字信本長沙人官至/光禄大夫率更令)¶
行書(十/六)劉德昇(字君嗣/潁川人)衞瓘(四/見)王珉(二/見)謝安(二/見)王僧䖍¶
<pb:KR3h0068_WYG_001-29b>¶
　　(二/見)胡昭(二/見)鍾㑹(二/見)孔琳之(二/見)虞世南(二/見)阮研(字文/幾陳)¶
　　(留人官至/交州刺史)王洽(二/見)羊欣(二/見)薄紹之(二/見)歐陽詢(二/見)陸¶
　　柬之(二/見)褚遂良(二/見)¶
章草(八/)張昶(二/見)鍾㑹(三/見)韋誕(三/見)衞恒(二/見)釋智永(二/見)郗愔¶
　　(字方回髙平/人官至司空)張華(字茂先范陽/人官至司空)魏武帝(字孟德沛/國譙人)¶
飛白(五/)蕭子雲(二/見)韋誕(四/見)歐陽詢(三/見)張𢎞(字敬禮呉郡/人篤學不仕)¶
　　王廙(字世將逸少之/叔官平南將軍)¶
草書(廿/二)索靖(三/見)衞瓘(五/見)嵇康(字叔夜譙國銍人/官至中散大夫)張昶(三/見)¶
<pb:KR3h0068_WYG_001-30a>¶
　　鍾繇(四/見)羊欣(三/見)薄紹之(三/見)鍾㑹(四/見)衞恒(三/見)荀輿(二/見)¶
　　謝安(三/見)桓𤣥(温之子為義興/太守篡晉伏誅)王珉(三/見)孔琳之(三/見)王¶
　　洽(三/見)謝靈運(二/見)張融(字思光呉郡人/官司徒左長史)阮研(二/見)王僧¶
　　䖍(三/見)歐陽詢(四/見)虞世南(三/見)釋智永(三/見)¶
　能品(一百/七人)¶
古文(四/)張敞(字子髙河東平/陽人官京兆尹)衛覬(字伯儒河南安/邑人官至侍中)衞瓘¶
　　(六/見)韋昶(字文休誕之𤣥孫/官至潁州刺史)¶
大篆(五/)嚴延年(字次卿東海/人河南太守)胡昭(三/見)韋昶(二/見)歐陽詢(五/見)¶
<pb:KR3h0068_WYG_001-30b>¶
　　班固(字孟堅扶風/人官中郎將)¶
小篆(十/二)衞覬(二/見)班固(二/見)皇象(三/見)許慎(字叔重汝南人/太尉南閣祭酒)傅¶
　　𤣥(字休奕北地范/陽人御史中丞)張敞(二/見)韋誕(五/見)蕭子雲(三/見)劉紹¶
　　(字彦祖彭城/人官至侍郎)張𢎞(二/見)歐陽詢(六/見)范曄(字蔚宗順陽/人官至太子)¶
　　(詹/事)¶
八分(三/)毛𢎞(字雅河南人獻/帝時為郎中)左伯(字子邑東萊/人擅名漢末)王獻之¶
　　(六/見)¶
隷書(廿/三)衞恒(四/見)張昶(四/見)王廙(二/見)庾翼(字稚恭潁川人/官至安西將軍)郗¶
<pb:KR3h0068_WYG_001-31a>¶
　　愔(二/見)衞覬(三/見)王濛(字仲祖太原人官至長山/令女為皇后贈晉陽侯)張彭¶
　　祖(呉郡人官至/龍驤將軍)陶𢎞景(字通明秣陵人/隠居丹陽茅山)王脩(字敬/仁濛)¶
　　(之子官為/著作郎)王褒(字子深瑯琊/人官至侍中)阮研(三/見)傅𤣥(二/見)王恬¶
　　(字敬預導之子官/後將軍㑹稽内史)李式(字景則江夏人衞夫/人猶子官至侍中)楊肇¶
　　(字秀初宛陵人官折/衝將軍荆州刺史)王承烈(諱紹宗江都/人祕書少監)庾肩吾¶
　　(字叔慎新野人/官至度支尚書)薛稷(河東人官至/太子少保)孫過庭(名䖍禮/陳留人)¶
　　(率府錄/事參軍)髙正臣(廣平人官至/衞尉少卿)釋智果(隋永興寺/僧㑹稽人)盧¶
　　藏用(字子濳京兆長安/人官至黄門侍郎)¶
<pb:KR3h0068_WYG_001-31b>¶
行書(十/八)宋文帝(二/見)司馬攸(齊獻王字大猷河/内人武帝母弟)釋智永(四/見)¶
　　蕭子雲(四/見)蕭思話(蘭陵人官至征/西將軍左僕射)齊髙帝(姓蕭氏/諱道成)¶
　　(字紹伯/蘭陵人)漢王元昌(神堯/子也)王導(字茂𢎞瑯琊/人官至丞相)陶𢎞景¶
　　(二/見)王承烈(二/見)孫過庭(二/見)裴行儉(河東人官/兵部尚書)髙正臣¶
　　(二/見)盧藏用(二/見)王智敬(洛陽人官/太子家令)王脩(二/見)薛稷(二/見)釋¶
　　智果(二/見)¶
章草(十/五)羅暉(字叔景京兆人/官至羽林監)趙襲(字元嗣京兆人/為燉煌太守)徐幹¶
　　(字伯張扶風人/為班超軍司馬)張超(字子並河間人/官至别部司馬)庾翼(二/見)王濛¶
<pb:KR3h0068_WYG_001-32a>¶
　　(二/見)衞覬(四/見)崔實(字子真瑗之子/官至五原太守)杜預(字元凱京兆/人度六世孫)¶
　　(鎮官/將軍)蕭子雲(五/見)陸柬之(三/見)歐陽詢(七/見)王承烈(三/見)王¶
　　智敬(二/見)裴行儉(二/見)¶
飛白(一/)劉紹(二/見)¶
草書(廿/五)何曾(字潁考陳郡夏/陽人官至太保)王導(二/見)楊肇(二/見)郗愔(三/見)庾¶
　　翼(三/見)司馬攸(二/見)李式(二/見)宋文帝(三/見)蕭子雲(六/見)陸柬¶
　　之(四/見)宋令文(河南陜人官/左衞中郎將)謝脁(字𤣥暉陳留人/官至吏部郎中)齊¶
　　髙帝(二/見)庾肩吾(二/見)蕭思話(二/見)范曄(二/見)孫過庭(三/見)王¶
<pb:KR3h0068_WYG_001-32b>¶
　　智敬(三/見)梁武帝(姓蕭氏諱衍字/叔達蘭陵人)裴行儉(三/見)釋智果¶
　　(三/見)王廙(三/見)盧藏用(三/見)髙正臣(三/見)王愔(字允之官至/衞軍將軍)¶
葢一味之嗜五味不同殊音之發契物斯失方類相襲¶
且或如彼况書之臧否情之愛惡無偏乎若毫釐較量¶
誰驗準的推其大率可以言詮夫椎輪為大輅之始以¶
椎輪之朴不如大輅之華葢以拙勝工豈以文勝質若¶
謂文勝質諸子不逮周孔復何疑哉或以法可傳則輪¶
扁不能授之于子是知一致而百慮異軌而同奔鍾張¶
<pb:KR3h0068_WYG_001-33a>¶
雖草創稱能二王乃差池稱妙若以居先則勝鍾張亦¶
有所師固不可文質先後而求之葢一以貫之求其合¶
天下之達道也若真書古雅道合神明則元常第一若¶
行真妍美粉黛無施則逸少第一若章草古逸極致髙¶
深則伯度第一若章則勁骨天縱草則變化無方則伯¶
英第一其間備精諸體惟獨右軍次至大令然子敬可¶
謂武盡美矣未盡善也逸少可謂韶盡美矣又盡善也¶
然此五賢各能盡心而際于聖或有侮毁亦猶日月之¶
<pb:KR3h0068_WYG_001-33b>¶
蝕無損于明白雲在天瞻望攸邈同為終古獨絶百世¶
模楷髙歩人倫之表棲遲墨妙之門不可以規矩其形¶
律吕其度鵬摶龍躍絶迹霄漢所謂得𤣥珠于赤水矣¶
其或繼書者雖百世可知然史籀李斯即字書累葉之¶
祖其所製作葢無等夷八分書則伯喈制勝誰敢比肩¶
至如崔韋皇索等各峻彼雲峰增其海派使後世資瞻¶
仰而露潤焉趙壹有貶草之論仍歎重張芝書為祕寶¶
者嗟夫道不同不相為謀夫藝之在已如木之加實草¶
<pb:KR3h0068_WYG_001-34a>¶
之增葉繪以衆色為章食以五味而美亦猶八卦成列¶
八音克諧聾瞽之人不知其謂耳然藝成而下德成而¶
上况書之為用施於竹帛千載不朽亦猶愈沒沒而無¶
聞者哉萬事無情勝寄在我茍視迹而合趣或循翰而¶
得人雖身沈而名飛冀托之以神契每見片善何慶如¶
之懐瓘恨不游目天府僃觀名迹徒勤勞乎其所未聞¶
祈求乎其所未見今錄所聞見粗如前列學慚於博識¶
不迨能繕竒纘異多所未盡且如抱絶俗之才孤秀之¶
<pb:KR3h0068_WYG_001-34b>¶
質不容於世或復何恨故孔子曰博學深謀而不遇者¶
衆矣何獨某哉然識貴深藏行忌明潔至人晦迹豈可¶
盡知開元甲子之嵗廣陵臥疾始焉草創其觸類生變¶
萬物為象庶乎周易之體也其一字褒貶微言勸戒竊¶
乎春秋之意也其不虚美不隠惡近乎馬遷之書也冀¶
其衆美以成一家之言雖知不知為上然獨善之與兼¶
濟取捨其為孰多童蒙有求思盈半矣且二王既沒書¶
或在兹語曰能言之者未必能行能行之者未必能言¶
<pb:KR3h0068_WYG_001-35a>¶
何必僃能而後能評哉嵗洎丁卯僭筆削焉(以上/總論)¶
　　　徐浩論書¶
周官内史教國子六書書之源流其來尚矣程邈變𨽻¶
體邯鄲傳楷法事則朴畧未有功能後鍾善真書張稱¶
草聖右軍行法小令破體皆一時之妙近古蕭永歐虞¶
頗傳筆勢禇薛已降自鄶不譏矣然人謂虞得其筋褚¶
得其肉歐得其骨當矣夫鷹隼乏彩而翰飛戾天骨勁¶
而氣猛也翬翟僃色而翺翔百歩肉豐而力沈也若藻¶
<pb:KR3h0068_WYG_001-35b>¶
曜而髙翔書之鳯凰矣歐虞為鷹隼褚薛為翬翟焉率¶
更云蕭書出於章草頗為知言然歐陽飛白曠古無比¶
浩自言余年在齠齔便工翰墨力不可强勤而愈拙區¶
區碑石之間矻矻几案之上亦古人所恥吾豈忘情耶¶
德成而上藝成而下則殷鑒不逺何學書為必以一時¶
風流千里面目斯亦愈于博奕亞於文章矣凡初學之¶
際宜先筋骨筋骨不立肉何所附用筆之勢特須藏鋒¶
鋒若不藏字則有病病且未去能何有焉字不欲疎亦¶
<pb:KR3h0068_WYG_001-36a>¶
不欲宻不欲大亦不欲小小展令大大蹙令小疎肥令¶
宻宻瘦令疎斯其大經矣筆不欲㨗亦不欲徐亦不欲¶
平亦不欲側側監令平平竣使側㨗則須安徐則須利¶
如此則其大較矣張伯英臨池學書池水盡黑永師登¶
樓不下四十餘年張公精熟號為草聖永師拘滯終著¶
能名以此而言非一朝一夕所能盡美矣俗云書無百¶
日工葢悠悠之談也白首攻之尚不能精豈可百日乎¶
　　　傳授筆法人名¶
<pb:KR3h0068_WYG_001-36b>¶
葢自蔡邕授於神人而傳之崔瑗及女文姬文姬傳之¶
鍾繇繇傳之衞夫人夫人傳之王羲之羲之傳之獻之¶
獻之傳之外甥羊欣欣傳之王僧䖍僧䖍傳之蕭子雲¶
子雲傳之智永智永傳之虞世南世南傳之歐陽詢詢¶
傳之陸柬之柬之傳之姪彦逺彦逺傳之張旭旭傳之¶
李陽氷陽氷授徐浩顔真卿鄔彤韋玩崔邈凡二十有¶
三人書法之傳終於此矣(此條闕作者姓名考通鑑二/十一史崔瑗為蔡邕前輩兹)¶
(云蔡邕傳之/崔瑗未詳)¶
<pb:KR3h0068_WYG_001-37a>¶
　　　唐人書評¶
李斯書骨氣豐匀方圓絶妙¶
曹操書金花細落遍地玲瓏荆玉分輝瑶巖璀璨¶
衞夫人書如插花舞女低昻芙蓉又如美女登臺仙娥¶
㺯影紅蓮映水碧沼浮霞¶
桓夫人書如快馬入陣屈伸隨人¶
傳玉書如項羽援戈荆軻執㦸¶
王羲之書如壯士拔山壅水絶流頭上安㸃如髙峰墜¶
<pb:KR3h0068_WYG_001-37b>¶
石作一横畫如千里陣雲捺一偃波若風雷震駭作一¶
監畫如萬嵗枯藤立一掲竿若虎臥鳯閣自上掲竿如¶
龍躍天門¶
嵇康書如抱琴半醉詠物緩行又若獨鶴歸林羣烏乍¶
散¶
宋文帝書如葉裏紅花雲間白月¶
王紹宗書筆下流利快健難方細看熟視轉增美妙¶
程廣書鴻鵠弄翅翺翔頡頏¶
<pb:KR3h0068_WYG_001-38a>¶
蕭子雲書如上林春花逺近瞻望無處不發¶
孔琳之書放縱快健筆勢流利二王以後難與比肩但¶
功夫虧少故劣於羊欣¶
張越書如蓮花出水明月開天霧散金峰雲低玉嶺¶
虞世南書體段遒媚舉止不煩能中更能妙中更妙¶
歐陽詢書若草裏蛇驚雲間電發又如金剛嗔目力士¶
揮拳¶
褚遂良書字裏金生行間玉潤法則温雅美麗多方¶
<pb:KR3h0068_WYG_001-38b>¶
薛稷書多攻褚體亦有新竒¶
陸柬之書彷彿堪觀依稀可擬(以上出書/法鈎𤣥)¶
　　　岑宗旦書評¶
古之善書者自漢迄唐凡十有一人張芝如班輸構堂¶
不可增減鍾繇如盛德君子容貌若愚語其衆妙足以¶
爭造化者羲之也較其父風但恨乏天機者獻之也世¶
南濳心羲之葢若顔子之亞聖徐浩比肩伯儒有類仲¶
由之勇態歐陽詢得其正故如廟堂衣冠不失動靜栁¶
<pb:KR3h0068_WYG_001-39a>¶
公權得其勁故如轅門列兵森然環衞懐素之閒逸故¶
翩翩如真仙真卿之淳謹故厚重如周勃至若李邕則¶
舉動不離規矩而有虧適變通之道焉宗旦記(古書/評)¶
　　　李嗣真續書評(凡四十/五人)¶
大篆(一/)李陽冰(古釵倚物力有萬夫/李斯之後一人而已)¶
八分(五/)梁昇卿(驚波往來/巨石前却)盧藏用(露滴花妍/烟凝脩竹)張庭珪(古/木)¶
　　(崩沙閒/花映竹)韓擇木(龜開萍藻/烏散芳洲)史惟則(鴈足印沙/深淵魚躍)¶
真行(廿/六)歐陽詢(龍蛇振動/戈㦸森列)虞世南(秀嶺危峰/處處間起)褚遂良(美/女)¶
<pb:KR3h0068_WYG_001-39b>¶
　　(嬋娟不/勝羅綺)薛稷(風驚苑花/雪苫山柏)蕭誠(舞鶴交影/騰猿在空)韋陟(蟲穿/古木)¶
　　(鳥踏/花枝)李邕(華岳三峰/黄河一曲)蔡隠丘(古質新意/自是一家)宋儋(春餘/花發)¶
　　(夏林/低枝)徐浩(固多精熟/無有異趣)顔真卿(鋒絶劒摧/驚飛逸勢)沈千運(饑/鷹)¶
　　(殺心忍/瘦筋骨)關操(淵水沈珠/露花濯錦)鄭䖍(風送雲收/霞催月上)李璆(垂藤/著地)¶
　　(枯木/將折)呉郁(字體綿宻/不謝當時)賴文雅(崩沙鬱物/騰浪揚鷗)賀知章(縱/筆)¶
　　(如飛酌/而不竭)何昌裔(子敬餘波/時時可玩)宋之愻(天性卓絶/而功未逮)栁公¶
　　權(驚鴻避弋/饑鷹下鞲)張從申(逺近稱美/獨歩江外)李清吉(變化自逸/代有斯人)¶
　　釋𤣥悟(氣骨無雙/迥出時輩)釋湛然(子雲之後/難與比肩)釋崇簡(臨寫/逸少)¶
<pb:KR3h0068_WYG_001-40a>¶
　　(時有/亂真)¶
草書(十/三)陸柬之(偃葢之松/節節加勁)張旭(筆鋒詭怪㸃畫生意一/云華葢巉怪占盡生意)¶
　　(又云立性顚/逸超絶古今)孫過庭(丹厓絶壑/筆勢堅勁)張懐瓘(繼以章草/新意頗多)¶
　　張芬(孤松聳霄/弱草垂露)張彪(孤峰削成/藏筋露骨)鄔彤(寒林棲霞/平岡走兎)陸¶
　　曾(驚波魚躍/深水龍潛)史鱗(逸氣雄鎮/超然不羣)梁耿(錯落魚紋/縱横鳥蹟)房廣¶
　　(婉美芬靄/春鶯欲嬌)沈益(春鷺窺魚/秋蛇赴穴)釋懷素(援毫掣電隨手/萬變  或云續)¶
　　(書評係吕總譔非/嗣真也見墨池編)¶
　　　白雲先生書訣(晉有白雲先生此/則唐顛素以後人)¶
<pb:KR3h0068_WYG_001-40b>¶
顛張醉素兩秃翁追逐世好稱書工何曾夢見王與鍾¶
妄自粉飾欺盲聾有如市倡抹青紅妖歌嫚舞眩兒童¶
謝家夫人淡半容蕭然自有林下風天門蕩蕩驚跳龍¶
出林飛鳥一掃空為君草書續其終待我他日不悤悤¶
　　　宋歐陽永叔論古法帖¶
余嘗喜覽魏晉以來筆墨遺蹟而想前人之髙致也所¶
謂法帖者其事率皆吊哀候病叙暌離通訊問施於家¶
人朋友之間不過數行而已葢其初非用意而逸筆餘¶
<pb:KR3h0068_WYG_001-41a>¶
興淋漓揮洒或妍或醜百態横生披卷發函爛然在目¶
使人驟見驚絶徐而視之其意態愈無窮盡故使後世¶
得之以為竒翫而想見其人也於髙文大冊何嘗用此¶
　　　永叔論蘇子美蔡君謨李邕書¶
子美喜論用筆而書字不迨豈其力不副其心耶然萬¶
事以心為本未有心至而力不能者余獨以為不然此¶
所謂非知之難而行之難者也古之人不虚勞其心力¶
故其學精而無不至葢方其幼也未有所為時專其力¶
<pb:KR3h0068_WYG_001-41b>¶
於學書及其漸長所學漸近於用今人不然多學書於¶
晩年所以與古不同也¶
君謨獨歩當世然謙讓不肯主盟予嘗戲謂君謨學書¶
如泝急流用盡氣力不離故處君謨頗笑以為能取譬¶
學書勿浪寫凡事有可記者他時便為故事¶
往時有風法華者偶然至人家見筆便書初無倫理乆¶
而禍福或應豈非好怪之士為之遷就其事耶余每見¶
筆輒書故江鄰㡬比余為風法華¶
<pb:KR3h0068_WYG_001-42a>¶
　　　蘇玉局辨法帖及諸家書¶
辨書之難正如聽響切脉知其美惡則可自謂必能正¶
名之者皆過也今官本十卷法帖中真偽相雜至多逸¶
少部中有出宿餞行一帖乃張說文又有不具釋智永¶
白者亦在逸少部中此最疎謬余嘗於祕閣觀墨蹟皆¶
唐人硬黄上臨本惟鵞羣一帖似是獻之真筆後又於¶
李瑋都尉家見謝尚王衍等數人書超然絶俗考其印¶
記王涯家本其他但得唐人臨本皆可畜¶
<pb:KR3h0068_WYG_001-42b>¶
余嘗論書以謂鍾王之迹蕭散簡逺妙在筆畫之外至¶
唐顔栁始集古今筆法而盡發之極書之變天下翕然¶
以為宗師而鍾王之氣益微¶
衞夫人書既不甚工語意鄙俗而云奉勅敕字從力館¶
字從舍皆流俗所為耳¶
前史謂徐浩書鋒藏畫中力出字外杜子美云書貴瘦¶
硬方通神若用今時筆工虚鋒漲墨則人人皆作肥皮¶
饅頭矣用呉說筆作此數字頗適人意¶
<pb:KR3h0068_WYG_001-43a>¶
李國主本無所得舍險與瘦一字不成宋宣獻書清而¶
復寒正類李西臺重而復印俱不能濟蘇子美兄弟並¶
俊秀非有餘乃不足也¶
歐陽永叔筆勢險勁字體新麗自成一家然公墨迹自¶
當為世所寶¶
自君謨死後筆法衰絶沈遼少時本學其家傳師者晩¶
乃諱之自云學子敬病其似傳師也故出私意新之遂¶
不如尋常人近日米芾行書王鞏小草亦頗有髙韻雖¶
<pb:KR3h0068_WYG_001-43b>¶
不逮古人然亦必有傳於世也¶
荆公書得無法之法然不可學無法故僕盡意作之似¶
蔡君謨稍得意似楊風子更放似言法華¶
草書祗要有筆霍去病所謂不至學古兵法者為過之¶
魯直書去病穿城蹋鞠此正不學古兵法之過也學即¶
不是不學亦不可¶
魯直以平等觀作攲側字以真實相出遊戲法以磊落¶
人書細碎事可謂三反(此跋山谷為王/晉卿小書爾雅)¶
<pb:KR3h0068_WYG_001-44a>¶
歐陽叔弼謂余書大似李北海余亦自覺其然世或以¶
余書似徐浩者非也古人用筆必有所自長史以劒器¶
悟容有是理雷太簡云聽江聲而筆法進文與可亦言¶
見蛇鬭而草書長非誕也¶
　　　蘇子瞻題唐氏六家書後¶
永禪師書骨氣深穏體兼衆妙精能之至反造疎淡如¶
觀陶彭澤詩初若散緩不收反覆不已乃識其竒趣今¶
法帖中有云不具釋智永白者誤收在逸少部中然亦¶
<pb:KR3h0068_WYG_001-44b>¶
非禪師書也云謹此代伸此又唐末五代流俗之語耳¶
而書亦不工歐陽率更書妍緊拔羣尤工於小楷髙麗¶
遣使購其書髙祖嘆曰彼觀其書以為魁梧竒偉人也¶
此非真知書也知書者凡書象其為人率更貌寒寢敏¶
悟絶人今觀其書勁嶮刻厲正稱其貌耳褚河南書清¶
逺蕭散微雜隷體古之論書者兼論其平生茍非其人¶
雖工不貴也河南固忠臣但有譖殺劉洎一事使人怏¶
怏然余嘗攷其實恐劉洎末年偏忿實有伊霍之語非¶
<pb:KR3h0068_WYG_001-45a>¶
譖也若不然馬周明其無此語太宗獨誅洎而不問周¶
何哉此殆天后朝許李所誣而史官不能辨也張長史¶
草書頺然天放畧有㸃畫處而意態自足號稱神逸今¶
世稱善草書者或不能真行此大妄也真生行行生草¶
真如立行如行草如走未有未能行立而能走者也今¶
長安猶有長史真書郎官石柱記作字簡逺如晉宋間¶
人顔魯公書雄秀獨出一變古法如杜子美詩格力天¶
縱奄有漢魏晉唐以來風流後之作者殆難復措手栁¶
<pb:KR3h0068_WYG_001-45b>¶
少師書本出於顔而能自出新意一字百金非虚語也¶
其言心正則筆正者非獨諷諫理固然也世之小人書¶
字雖工而其神情終有睢盱側媚之態不知人情隨想¶
而見如韓子所謂竊斧者乎抑真爾也然至使人見其¶
書而猶憎之則其人可知矣余謫居黄州唐林夫自湖¶
口以書遺余云吾家有此六人書子為我畧評之而書¶
其後林夫之書過吾逺矣而反求於余何哉此又未之¶
解也元豐四年五月睂山蘇軾書¶
<pb:KR3h0068_WYG_001-46a>¶
　　　東坡評楊氏所藏歐蔡書¶
自顔栁氏沒筆法衰絶加以唐末䘮亂人物凋落磨滅¶
五代文彩風流掃地盡矣獨楊公凝式筆迹雄傑有二¶
王顔栁之餘此真可謂書之豪傑不為時世所汩沒者¶
國初李建中號為能書然格韻卑弱猶有唐末已來衰¶
陋之氣其餘未見有卓然追配前人者獨蔡君謨書天¶
資既髙積學深至心手相應變態無窮遂為本朝第一¶
然行書最勝小楷次之草書又次之大字又次之分𨽻¶
<pb:KR3h0068_WYG_001-46b>¶
少劣又嘗出意作飛白自言有翔龍舞鳯之勢識者不¶
以為過歐陽文忠書自是學者所共儀刑庻幾如見其¶
人者正使不工猶當傳寳况其精勤敏妙自成一家乎¶
楊君畜二公書過黄州出以相示偶為評之¶
　　　黄涪翁跋諸帖¶
古人作蘭亭叙孔子廟堂碑皆作一淡墨本葢見古人¶
用筆迴腕餘勢若深墨本但得筆中意耳今人但見深¶
墨本收盡鋒鋩故以舊筆臨倣不知前輩書初亦有鋒¶
<pb:KR3h0068_WYG_001-47a>¶
鍔此不傳之妙也(淡墨/碑銘)¶
東坡有云大字難於結宻而無間小字難於寛綽而有¶
餘寛綽有餘如東方朔畵贊樂毅論蘭亭禊事叙先秦¶
古器科斗文字結宻而無間如焦山崩崖瘞鶴銘永州¶
磨崖中興頌李斯嶧山刻秦始皇及二世皇帝詔近世¶
兼二美如楊少師之正書行草徐常侍之小篆此雖難¶
為俗學者言要歸畢竟如此如人眩時五色無主及其¶
神澄意定青黄皂白亦自燦然佳帖時時臨模可得形¶
<pb:KR3h0068_WYG_001-47b>¶
似大要多取古法細看令入神乃到妙處用心不雜乃¶
是入神要路¶
余嘗戲為人評書云小字莫作癡凍蠅樂毅論勝遺教¶
經大字無過瘞鶴銘隨人作計終後人自成一家始逼¶
真然適作小楷亦不能擺脱規矩客曰子何捨子之凍¶
蠅而謂人凍蠅余無以應之固知書雖棊鞠等技非得¶
不傳之妙未易工也¶
樂毅論舊石刻斷軼其半者字瘦勁無俗氣後有人復¶
<pb:KR3h0068_WYG_001-48a>¶
刻此斷石文摹傳失真多矣完書者是國初翰林侍書¶
王著寫用筆圓熟亦不易得如富貴人家子非無福氣¶
但病在不韻耳¶
東方曼倩畵贊筆圓淨而勁肥瘦得中但字身差長葢¶
崔子玉字形如此前輩或隨時用一人筆法耳¶
黄庭經王氏父子書皆不可復見小字殘缺者云是永¶
禪師書既刓缺亦難辨真&KR0915;字差大者是呉通微書字¶
形差長而瘦勁筆圓勝徐浩書也¶
<pb:KR3h0068_WYG_001-48b>¶
佛遺教經一卷不知何世何人書或曰右軍羲之書黄¶
庭堅曰吾嘗評此書在楷法中小不及樂毅論爾清勁¶
方重葢度越蕭子雲數等頃見京口斷崖中瘞鶴銘大¶
字右軍書其勝處乃不可名貌以此觀之良非右軍筆¶
畫也若瘞鶴碑斷為右軍書端使人不疑如歐薛顔栁¶
數公書最為端勁然纔得瘞鶴銘髣髴爾惟魯公宋開¶
府碑瘦健清抜在四五間¶
蔡公遂委篤又加㿃下日數十行觀此語初和父所論¶
<pb:KR3h0068_WYG_001-49a>¶
疾證似是也當今人物眇然而囏疾如此令人短氣今¶
年每讀此語便復意塞足下時事少可數來主人相尋¶
以下十一行語鄙字畫亦不韻非右軍簡札灼然不知¶
那得濫次阿堵中此卷中伯趙鳴而載隂爽鳩習而揚¶
武與儻因行李願存故舊皆鄙語非右軍意書札亦相¶
去逺甚¶
昨遂不奉恨深帖有秦漢篆筆中令自言故應不同真¶
不虚爾中令書中有相勞苦語極佳讀之了不可解者¶
<pb:KR3h0068_WYG_001-49b>¶
當是牋素敗逸字多爾觀其可讀者知其爾耳米芾元¶
章專治中令書皆以意附㑹觧説成理故似杜元凱春¶
秋癖耶¶
謝太傅所稱道民安葢事五斗米道耶右軍為獻之女¶
玉潤請罪亦稱民也¶
知足下故羸疾而冒暑逺渉而失一筆冒多一筆古帖¶
或不可讀類皆如此¶
智果善學書合處不減古人然時有僧氣可恨羊欣書¶
<pb:KR3h0068_WYG_001-50a>¶
舉止羞澀蕭衍老翁亦善評書也¶
宋儋筆墨精勁但文詞蕪穢不足發其書子瞻嘗云其¶
人不解此狡獪書便不足觀¶
王侍中學鍾繇絶近真行皆妙如此書乃可臨學謝太¶
傅墨蹟聞都尉李公照有之不作姿媚態度惜不見爾¶
若但如此卷中帖去右軍父子間可著數人¶
郗方回書初不減王氏父子誠不浪語¶
章草千字文集書家定為漢章帝書繆矣章草言可以¶
<pb:KR3h0068_WYG_001-50b>¶
通章奏耳乃周興嗣取右軍帖中所有字作韻語章帝¶
時那得有之疑只是蕭子雲之最得意者¶
右軍嘗戲為龍爪書今不復見余觀瘞鶴銘勢若飛動¶
豈其遺法邪歐陽公以魯公書宋文貞碑得瘞鶴銘法¶
詳觀其用筆意審如公說¶
往在館中時於閣下一觀李懐琳臨右軍絶交書大有¶
竒特處今觀續法帖十未得其二三以此言之十卷中¶
大率皆如此又智永十八行判作右軍書蕭子雲臨索¶
<pb:KR3h0068_WYG_001-51a>¶
征西書便判作靖書此等難使鄭彰輩任其責劉無言¶
箋題便不類今人書使之春秋髙江東又出一羊欣薄¶
紹之矣¶
頃年觀廟堂碑摹本竊怪虞永興名浮於實及見舊刻¶
乃知永興得智永筆法為多又知蔡君謨真行簡札能¶
入永興之室也元祐四年在中都初見榮輯子雍家一¶
本紹聖元年在湖隂又見張威福彛家一本其十二月¶
在陳留又見蔡寳臣致君家一本以石本未刓缺不以¶
<pb:KR3h0068_WYG_001-51b>¶
摹本補綴則榮本第一張本第二蔡本第三亦嘗於他¶
處見數本新舊雜揉所謂海圖拆波濤舊繡移曲折天¶
呉及紫鳯顛倒在裋褐者也然尚有典刑亦不可廢也¶
陳留淨土院書¶
草書妙處須學者自得然學乆乃當知之墨池筆塚非¶
傳者妄也虞永興常被中畫腹書末年尤妙貞觀間亦¶
已耄矣而道塲碑之工唐人未有逮者¶
歐率更書化度寺碑所謂直木曲鐵法也如介胄有不¶
<pb:KR3h0068_WYG_001-52a>¶
可犯之色然未能端冕而有德威也¶
道林嶽麓寺詩字勢豪逸真復竒崛所恨功力太深耳¶
少令巧拙相半使子敬復生不過如此禁中板刻古法¶
帖十卷當時皆用歙州貢墨墨本賜羣臣今都下用錢¶
萬二千便可購得元祐中親賢宅從禁中借版墨百本¶
分遺官僚但用潘谷墨光輝有餘而不甚黟黑又多木¶
横裂紋士大夫不能盡别也此本可當舊板價之半耳¶
書家論徐㑹稽筆法怒猊抉石渴驥奔泉以余觀之誠¶
<pb:KR3h0068_WYG_001-52b>¶
不虚語如季海筆少令韻勝則與穉恭並驅爭先可也¶
季海長處正是用筆勁正而心圓若有工不論韻則王¶
著優於季海季海不下子敬若論韻勝則右軍大令之¶
門誰不服膺往時觀怒猊抉石渴驥奔泉之論茫然不¶
知是何等語老年乃於季海書中見之如觀人睂目也¶
三折肱知為良醫誠然哉季海暮年乃更擺落王氏規¶
摹自成一家所謂盧蒲嫳其髮甚短而心甚長惜乎當¶
時君子莫能以短兵伐此老賊也前朝翰林侍書王著¶
<pb:KR3h0068_WYG_001-53a>¶
筆法圓勁今所藏樂毅論周興嗣千字文皆著書墨蹟¶
此其長處不減季海所乏者韻爾¶
王著臨蘭亭序樂毅論補永禪師周散騎千字皆絶妙¶
同時極善用筆若使胷中有書數千卷不隨世碌碌則¶
書不病韻自勝李西臺林和靖葢美而病韻者王著勁¶
而病韻者周越皆渠儂胷次之罪非學者不力也顔太¶
師稱張長史雖資性顚佚而書法極入規矩也故能以¶
此終其身而名後世如京洛間人傳摹狂怪字不入右¶
<pb:KR3h0068_WYG_001-53b>¶
軍父子繩墨者皆非長史筆蹟也葢草書法壞於亞栖¶
也(跋周子/發帖)¶
魯公東西林題名宋開府神道永州磨崖諸竒書楊少¶
師洛中十一碑懷素自叙草書千餘字當集為一它日¶
可為跋尾禪家云法不孤起仗境方生懸想而書不得¶
一二又臂痛才能用筆三四分耳¶
周秦古器銘皆科斗文字其文章爾雅朝夕玩之可以¶
披剝華偽自見至情雖戲弄翰墨不為無補¶
<pb:KR3h0068_WYG_001-54a>¶
　　　山谷評諸名家書¶
鍾太傅表章致佳世間葢有數本肥瘠小大不同葢後¶
來善臨搨本耳要自皆有佳處兩晉士大夫類能書右¶
軍父子拔其萃耳觀魏晉間人論事皆語少而意宻大¶
都猶有古人風澤略可想見論人物要是韻勝為尤難¶
得蓄書者能以韻觀之當得髣髴¶
右軍真行章草藁無不曲當其妙處往時書家置論以¶
為右軍真行皆入神品藁書乃入能品不知憑何便作¶
<pb:KR3h0068_WYG_001-54b>¶
此語政如今日士大夫論禪師某優某劣吾了不解古¶
人言坐無孔子焉别顔回真知言者¶
右軍自言見秦篆及漢石經正書書乃大進故知局促¶
轅下者不知輪扁斵輪有不傳之妙王氏來惟顔魯公¶
楊少師得蘭亭用筆意¶
右軍父子真行略相當相抗爾余嘗評書云字中有筆¶
如禪家句中有眼須具此眼者乃能知之¶
右軍筆法如孟子道性善莊周談自然縱説横説無不¶
<pb:KR3h0068_WYG_001-55a>¶
如意非復可以常理拘之¶
大令草法殊廹伯英淳古少可恨彌覺成就爾所以中¶
間論書者以右軍草入能品而大令草入神品也余嘗¶
以右軍父子草書比之文章右軍似左氏大令似莊周¶
也由晉以來難得脫然都無風塵氣似二王者惟顔魯¶
公楊少師髣髴大令爾魯公書今人隨俗多尊尚之少¶
師書口稱善而腹非也欲深曉楊氏書當如九方臯相¶
馬遺其𤣥黄牝牡乃得之¶
<pb:KR3h0068_WYG_001-55b>¶
宋齊間士大夫翰墨頗工合處便逼右軍父子葢其流¶
風遺俗未逺師友淵源與今日俗學不同耳王謝承家¶
學字畫皆佳要是其人物不凡各有風味耳觀王濛書¶
想見其人秀整㡬所謂毫髮無遺恨者王荆公嘗自言¶
學濛書世間有石刻南澗樓詩者似其苗裔但不解古¶
人所長乃爾難到¶
伯英書小紙意氣極類章書精神照人此翰墨妙絶無¶
品者¶
<pb:KR3h0068_WYG_001-56a>¶
張長史千字及蘇才翁所補皆怪逸可喜自成一家然¶
號為長史者實非張公筆墨余中年來稍悟作草故知¶
非張公書後有人到余悟處乃當信耳¶
顔魯公書雖自成一家然曲折求之皆合右軍父子筆¶
法書家多不到此處故尊尚徐浩沈傳師爾九方臯得¶
千里馬於沙丘衆相工猶笑之今之論書者多牡而驪¶
者也¶
觀魯公此帖竒偉秀拔奄有魏晉隋唐以來風流氣骨¶
<pb:KR3h0068_WYG_001-56b>¶
回視歐虞褚薛徐沈輩皆為法度所窘豈如魯公蕭然¶
出於繩墨之外而卒與之合哉葢自二王後能臻書法¶
之極者惟張長史與魯公二人其後楊少師頗得髣髴¶
但少規矩復不善楷書然亦自冠絶天下後世矣¶
觀唐人斷紙餘墨皆有妙處故知翰墨之勝不獨在歐¶
虞褚薛也惟恃耳而疑目者葢難與共談耳¶
觀江南李主手改表草筆力不減栁誠懸乃知今世石¶
刻曽不得其髣髴余嘗見李主與徐鉉書數紙自論其¶
<pb:KR3h0068_WYG_001-57a>¶
文章筆法政如此但歩驟太露精神不及此數字筆意¶
深穏葢刻意與率爾為之工拙便相懸也¶
常山公書如霍去病用兵所謂顧方畧如何耳不至學¶
孫呉至其得意處乃如戴花美女臨鏡笑春後人亦未¶
易超越耳紹聖五年五月晦避暑瀘州大雲寺子茂携¶
此書來妄意評之如此¶
蔡明逺帖筆意縱横無一㸃塵埃氣可使徐浩服膺沈¶
傳師北面¶
<pb:KR3h0068_WYG_001-57b>¶
蔡君謨行書簡札甚秀麗可愛至於作草自云得蘇才¶
翁屋漏法令人不觧近見陳懶散草書數紙乃真得才¶
翁筆意寒溪草堂待飯不至饑時書板殊無筆力¶
蘇子美似古人筆勁蔡君謨似古人筆圓雖得一體皆¶
自到也蔡君謨書如胡笳十八拍雖清氣頓挫時有閨房¶
態度范文正公書落筆痛快沈著極近晉宋人書往時¶
蘇才翁筆法妙天下不肯一世人惟稱文正公書與樂¶
毅論同法余少時得此評初不謂然以謂才翁傲睨萬¶
<pb:KR3h0068_WYG_001-58a>¶
物衆人皆側目無王法必見殺也而文正待之甚厚愛¶
其才而忘其短也故才翁評書少曲董狐之筆耳老年¶
觀此書乃知用筆實處是其最工大槩文正妙於世故¶
想其鉤指回腕皆優入古人法度中今士大夫喜書當¶
不但學其筆法觀其所以教戒故舊親戚皆天下長者¶
之言也深愛其書則深味其義推而渉世不為古人志¶
士吾不信也¶
司馬温公天下士也所謂左準繩右規矩聲為律而身¶
<pb:KR3h0068_WYG_001-58b>¶
為度者也觀其書猶可想見其風采余嘗觀温公資治¶
通鑑草雖數百卷顛倒塗抹訖無一字作草其行已之¶
度葢如此¶
昔余大父大夫公及外祖特進公皆學暢整遺教經及¶
蘇靈芝北嶽碑字法清勁筆意皆到但不入俗人眼耳¶
數十年來士大夫作字尚華藻而筆不實以風檣陳馬¶
為痛快以插花舞女為姿媚殊不知古人用筆也客有¶
惠棕心扇者念其太朴與之藻飾書老杜巴中十詩頗¶
<pb:KR3h0068_WYG_001-59a>¶
覺驅筆成字都不為筆所使亦是心不知手手不知筆¶
恨不及二父時耳下筆痛快沈著最是古人妙處試以¶
語今世能書人便十年分疏不下頓覺驅筆成字都不¶
由筆¶
　　　山谷跋東坡潁濱王晉卿墨蹟¶
余嘗論右軍父子翰墨中逸氣破壞於歐虞褚薛及徐¶
浩沈傳師㡬於掃地惟顔尚書楊少師尚有髣髴近來¶
蘇子瞻獨近顔楊氣骨如牡丹帖甚似白家寺壁百餘¶
<pb:KR3h0068_WYG_001-59b>¶
年後此論乃行爾¶
東坡叙英皇事帖甚似虞世南公主墓銘草余嘗評東¶
坡善書乃其天性往嘗於東坡見手澤二嚢中有似栁¶
公權褚遂良者數紙絶勝平時所作徐浩體字又嘗為¶
余臨一卷魯公帖凡二十許紙皆得六七殆非學所能¶
到手澤袋葢二十餘皆平生作字語意類小人不欲聞¶
者輙付諸郎入袋中死而後可出示人者也¶
東坡先生嘗自比於顔魯公以余考之截長補短兩公¶
<pb:KR3h0068_WYG_001-60a>¶
皆一代偉人也至於行草正書風氣皆略相似嘗為余¶
臨與蔡明逺委曲祭兄濠州刺史及姪季明文論魚軍¶
容坐次書乞脯天氣殊未佳帖皆逼真也此一卷字形¶
如東方朔畵贊俗子喜妄譏評故及之¶
余嘗論右軍父子以來筆法超逸絶塵惟顔魯公楊少¶
師二人立論者十餘年聞者瞠若晩識子瞻獨謂為然¶
士大夫乃云蘇子瞻於黄魯直愛而不知其惡皆此類¶
豈其然乎比來作字時時髣髴魯公筆勢然終不似子¶
<pb:KR3h0068_WYG_001-60b>¶
瞻暗合孫呉耳¶
東坡居士極不惜書然不可乞有乞書者正色詰責之¶
或終不與一字元祐中鎻試禮部每來見過案上紙不¶
擇精麄書遍乃已性喜酒然不能四五龠已爛醉不辭¶
謝而就臥鼻鼾如雷少焉蘇醒落筆如風雨雖謔弄皆¶
有義味真神仙中人此豈與今世翰墨之士爭衡哉¶
東坡簡札字形温潤無一㸃俗氣今世號能書者數家¶
雖規摹古人自有長處至於天然自工筆圓而韻勝所¶
<pb:KR3h0068_WYG_001-61a>¶
謂兼四子之有以易之不與也¶
東坡書彭城以前猶可偽至黄州後掣筆極有力可望¶
而知真贋也¶
蘇翰林用宣城諸葛齊鋒筆作字疎疎宻宻隨意緩急¶
而字間妍媚百出古來以文章名重天下例不工書所¶
以子瞻翰墨尤為世人所重今日市人持之以得善價¶
百餘年後想見其風流餘韻當萬金購藏耳廬州李伯¶
時近作子瞻按藤杖坐盤石極似其醉時意態此紙妙¶
<pb:KR3h0068_WYG_001-61b>¶
天下可乞伯時作一子瞻像吾輩㑹聚時開置席上如¶
見其人亦一佳事¶
子由書瘦勁可喜反覆觀之當是捉筆甚急而腕著紙¶
故少雍容耳¶
余嘗得蕃錦一幅團窠中作四異物或無手足或多手¶
足甚竒怪以為書囊人未有能識者今觀晉卿行書頗¶
似蕃錦其竒怪非世所學自成一家¶
　　　魯直自評書學¶
<pb:KR3h0068_WYG_001-62a>¶
余學草書三十餘年初以周越為師故二十年抖擻俗¶
氣不脱晚得蘇才翁子美書觀之乃得古人筆意其後¶
又得張長史懐素髙閑墨蹟乃窺筆法之妙今來年老¶
懶作此書如老病人扶杖隨意顛倒不復能工顧異於¶
今人書者不紐提容止强作態度耳¶
錢穆父蘇子瞻皆病余草書多俗筆葢余少時學周膳¶
部書初不自寤以故乆不作草數年來猶覺湔祓塵埃¶
氣未盡¶
<pb:KR3h0068_WYG_001-62b>¶
紹聖甲戌在黄龍山中忽得草書三昧覺前所作太露¶
芒角若得明窓淨几筆墨調利可作數千字不倦但難¶
得此時會爾¶
書尾小字惟余與永州醉僧能之若亞棲輩見當羞死¶
晁美叔嘗背議予書惟有韻耳至於右軍波戈㸃畫一¶
筆無也有附予者傳若言於陳留予笑之曰若美叔即¶
與右軍合者優孟抵掌談笑乃是孫叔敖耶往有丘敬¶
和者摹右軍書筆意亦潤澤便為繩墨所縛不得左右¶
<pb:KR3h0068_WYG_001-63a>¶
予嘗贈以詩云字身藏頴秀勁清問誰學之果蘭亭大¶
字無過瘞鶴銘晩有石崖頌中興小字莫作痴凍蠅樂¶
毅論勝遺教經隨人作計終後人自成一家始逼真不¶
知美叔嘗聞此論乎¶
　¶
　¶
　¶
　¶
<pb:KR3h0068_WYG_001-63b>¶
　¶
　¶
　¶
　¶
　¶
　¶
　¶
　書畵彚考巻一¶
