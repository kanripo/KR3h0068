# -*- mode: mandoku-view; -*-
#+TITLE: 式古堂書畫彙考
#+DATE: 2015-08-24 23:16:25.999237
#+PROPERTY: ID KR3h0068
#+PROPERTY: BASEEDITION WYG    
#+PROPERTY: JUAN 卷三十一
<pb:KR3h0068_WYG_031-1a>¶
欽定四庫全書¶
　書畵彚考卷三十一¶
　　　　　　　　　　刑部左侍郎卞永譽撰¶
　　畵一(畵論/)¶
　　　唐王右丞山水論(或云李/成作)¶
凡畵山水意在筆先丈山尺樹寸馬分人逺人無目逺¶
樹無枝逺山無石隠隠如眉逺水無波髙與雲齊此是¶
訣也山腰雲塞石壁泉塞樓臺樹塞道路人塞石㸔三¶
<pb:KR3h0068_WYG_031-1b>¶
面路看兩岐樹看頂𩕳水看風脚此是法也凡畵山水¶
平夷頂尖者巔峭峻相連者嶺有穴者岫峭壁者崖懸¶
石者巖形圓者巒路通者川兩山夾道名爲壑也兩山¶
夾水名爲澗也似嶺而髙者名爲陵也極目而平者名¶
爲坂也依此者粗别山水之髣髴也觀者先看氣象後¶
辨清濁定賓主之朝揖列羣峯之威儀多則亂少則慢¶
不多不少要分逺近逺山不得連近山逺水不得連近¶
水山腰掩抱寺舎可安斷岸頽隄小橋可置有路處則¶
<pb:KR3h0068_WYG_031-2a>¶
林木岸絶處則古渡水斷處則烟樹水闊處則征帆林¶
宻處則店舍臨巖古木根斷而纒藤臨流石岸嵌空而¶
水痕凡畵林木逺者踈平近者髙宻有葉者枝嫩柔無¶
葉者枝硬勁松皮如鱗柏皮纒身生土上者根長而勁¶
直生石上者拳曲而伶仃古木節多而半死寒林扶踈¶
而蕭岑有雨不分天地不辨東西有風無雨只看樹枝¶
有雨無風樹頭偃低行人傘笠漁父蓑衣雨霽則雲收¶
天碧薄霧霏㣲山添翠潤日近斜暉早景則千山欲曉¶
<pb:KR3h0068_WYG_031-2b>¶
霧靄㣲㣲朦朧殘月氣色昏迷晚景則山銜紅日帆捲¶
江湄路行人急半掩柴扉春景則霧鎻烟籠長烟引素¶
水如藍染山色漸青夏景則古木蔽天緑水無波穿雲¶
瀑布近水幽亭秋景則天如水色簇簇幽林鴻鴈秋水¶
蘆鳥沙汀冬景則借地爲雪樵者負薪漁舟倚岸水淺¶
沙平凡畵山水須按四時或曰烟籠霧鎻或曰楚岫雲¶
歸或曰秋山曉霽或曰古塜斷碑(一云古/渡横舟)或曰洞庭春¶
色或曰荒路人迷如此之類皆爲畵題山頭不得一様¶
<pb:KR3h0068_WYG_031-3a>¶
樹頭不得一般山藉樹而為衣樹藉山而為骨樹不可繁¶
要見山之秀麗山不可亂須顯樹之精神能如此者可謂¶
名手之畫山水也¶
　　　張彦逺論鑒藏書畵¶
夫識書人多識畵自古蓄聚寳玩之家固亦多矣則有¶
收藏而未能鑒識鑒識而不善閲玩者閲玩而不能裝¶
褫裝褫而殊亡銓次者此皆好事者之病也貞觀開元¶
之代自古盛時天子神聖而多才士人精博而好藝購¶
<pb:KR3h0068_WYG_031-3b>¶
求至寳歸之如雲故内府圖書謂之大僃或有進獻以¶
獲官爵或有搜訪以獲錫賚又有從來蓄聚之家自號¶
圖書之府蓄聚既多必有佳者姸蚩渾雜亦在銓量是¶
故非其人雖近代亦朽蠧得其地則逺古亦完全其有¶
晉宋名跡煥然如新已歴數百年紙素彩色未甚敗何¶
故開元天寳間蹤或已耗散良由寳之不得其地也夫¶
金出於山珠產於泉取之不已爲天下用圖畵歲月既¶
久耗散將盡名人藝士不復更生可不惜哉夫人不善¶
<pb:KR3h0068_WYG_031-4a>¶
寳玩者動見勞辱卷舒失所者操揉使損不解裝褫者¶
隨手棄捐遂使眞跡漸少不亦痛哉非好事者不可妄¶
傳書畵近火燭不可觀書畵向風日正飡飲唾涕不洗¶
手並不可觀書畵昔桓𤣥愛重圖書每示賓客有非好¶
事者正飡寒具以手捉書畵大㸃汚𤣥惋惜移時自後¶
每出法書輒令洗手人家要置一平安床褥拂拭舒展¶
觀之大卷軸宜造一架觀則懸之凡書畵時時舒展即¶
免蠧濕余自弱年鳩集遺失鑒玩裝理晝夜精勤每獲¶
<pb:KR3h0068_WYG_031-4b>¶
一卷遇一幅必孜孜葺綴竟日寳玩可致者必貨敝衣¶
減糲食妻子僮僕切切嗤笑或曰終日爲無益之事竟¶
何補哉既而歎曰若復不爲無益之事則安能悦有涯¶
之生是以愛好愈篤近於成癖每清晨閴景竹窓松軒¶
以千乗爲輕以一瓢爲樂身外之累且無長物唯書與¶
畵猶未忘情既頽然以㤀言又怡然以觀閲常恨不得¶
竊觀御府之名跡以資書畵之廣博又好事家難以假¶
借况少真本書則不得筆法不能結字已墜家聲爲終¶
<pb:KR3h0068_WYG_031-5a>¶
身之痛畵又迹不逮意但以自娛與夫熬熬汲汲名利¶
交戰於胸中不亦猶賢乎昔陶隠居啓梁武帝曰遇固¶
博涉思未能精苦恨無書願作主書令史曉愛楷𨽻又¶
羨典掌之人人生數紀之内識解不能周流天壤區區¶
惟恣五慾實可愧恥每以得爲才鬼猶勝頑仙此陶隠¶
居之志也由是書畵皆爲精妙况余凡鄙於二道能無¶
癖好哉¶
　珊瑚網云郭若虚圖畵見聞志云彥逺字愛賓河東¶
<pb:KR3h0068_WYG_031-5b>¶
　人能文字學𨽻書外多喜作八分書其家乃富有典¶
　刑而落筆不愧作者著法書要録一十卷歴代名畵¶
　記十卷自序其右云得此二書則書畵之事畢矣繡¶
　里平陽氏忠魁世裔家藏本¶
　　　宋鄧公夀畵繼¶
畵者文之極也故古今之人頗多著意張彥逺所次歴¶
代畵人冠裳大半唐則少陵題詠曲盡形容昌黎作記¶
不遺毫髪本朝文忠歐公三蘇父子兩晁兄弟山谷後¶
<pb:KR3h0068_WYG_031-6a>¶
山宛丘淮海月巖以至漫士龍眠或評品精髙或揮染¶
超㧞然則畵者豈獨藝之云乎難者以爲自古文人何¶
止數公有不能且不好者將應之曰其爲人也多文雖¶
有不曉畵者寡矣其爲人也無文雖有曉畵者寡矣¶
畵之爲用大矣盈天地之間者萬物悉皆含毫運思曲¶
盡其態而所以能曲盡者止一法耳一者何也曰傳神¶
而已矣世徒知人之有神而不知物之有神此若虛深¶
鄙衆工謂雖曰畵而非畵者葢止能傳其形不能傳其¶
<pb:KR3h0068_WYG_031-6b>¶
神也故畵法以氣韻生動爲第一而若虛獨歸於軒冕¶
巖穴有以哉¶
自昔鑒賞家分品有三曰神曰妙曰能獨唐朱景眞撰¶
唐賢畵録三品之外更增逸品其後黄休復作益州名¶
畵記乃以逸爲先而神妙能次之景眞雖云逸格不拘¶
常法用表賢愚然逸之髙豈得附於三品之末未若休¶
復首推之爲當也至徽宗皇帝專尚法度乃以神逸妙¶
能爲次¶
<pb:KR3h0068_WYG_031-7a>¶
子嘗取唐宋兩朝名臣文集凡圖畵紀詠考究無遺故¶
於羣公畧能察其鑒别獨山谷最爲精嚴元章心眼髙¶
妙而立論有過中處少陵東坡兩翁雖注意不專而天¶
機本髙一語之確有不期合而自合者杜云妙絶動宮¶
墻則壁傳人物須動字始能了請公放筆爲直幹則千¶
丈之姿於用筆之際非放字亦不能辦至東坡又曲盡¶
其理如始知眞放本細㣲不比狂華生客慧當其下筆¶
風雨快筆所未到氣已吞非前身顧陸安能道此等語¶
<pb:KR3h0068_WYG_031-7b>¶
耶¶
予作此録獨推髙雅二門餘則不苦立褒貶葢見者方¶
可下語而聞者豈容輕議嘗考郭若虛論成都應天孫¶
位景朴天王曰二藝爭鋒一時壯觀傾城士庶看之闐¶
噎予嘗按圖熟觀其下則知朴務變怪以傚位正如杜¶
默之詩學盧仝馬異也若虚未嘗入蜀徒因所聞妄意¶
比方豈爲歐陽炯之誤耶然有可恕者尚注幸顯之論¶
謂朴不及位逺甚葢亦以傳爲疑也此予所以少立褒¶
<pb:KR3h0068_WYG_031-8a>¶
貶¶
郭若虛所載往往遺畧如江南之王凝花鳥潤州僧修¶
範湖石道士劉貞白松石梅雀蜀之童祥許中正人物¶
仙佛丘仁慶花王延嗣鬼神皆名筆也俱是熙寧以前¶
人物¶
山水家畵雪景(見李咸熙羣峯/霽雪圖外録)¶
李營丘多才足學之士也(見李營丘寒林/平野圖外録)¶
畵之六法(見李龍眠孝/經圖外録)¶
<pb:KR3h0068_WYG_031-8b>¶
米元章云(見元章自/寫眞外録)¶
鳥獸草木之賦狀也其在五方自各不同而觀畵者獨¶
以其方所見論難形似之不同以爲或小或大或長或¶
短或豐或瘠互相譏笑以爲口實非善觀者也蜀雖僻¶
逺而畵手獨多于四方李方叔載德隅齋畵而蜀筆居¶
半德麟貴公子也蓄畵至數十函皆留京師所載止襄¶
陽隨軒絶品多已如此蜀學其盛矣哉畵之逸格至孫¶
位極矣後人往往益爲狂肆石恪孫太古猶之可也然¶
<pb:KR3h0068_WYG_031-9a>¶
未免乎麤鄙至貫休雲子輩則又無所忌憚者也意欲¶
髙而未嘗不卑實斯人之徒歟蜀之羅漢雖多最稱盧¶
楞伽其次杜楷丘文播兄弟耳楞伽所作多定本止坐¶
立兩様至於侍衛供獻花石松竹羽毛之屬悉皆無之¶
不足觀杜丘雖各有此筆意不甚清髙俱愧長沙之武¶
也¶
舊說楊惠之與吳道子同師道子學成惠之恥與齊名¶
轉而爲塑皆爲天下第一故中原多惠之塑山水壁郭¶
<pb:KR3h0068_WYG_031-9b>¶
熙見之又出新意遂令圬者不用泥掌止以手搶泥于¶
壁或凹或凸俱所不問乾則以墨隨其形跡暈成峰巒¶
林壑加之樓閣人物之屬宛然天成謂之影壁其後作¶
者甚盛此宋復古張素敗壁之餘意也¶
大抵收藏古畵往往不對或斷縑片紙皆可珍惜而又¶
髙人逹士恥于對者十中八九而俗眼遂以不成器目¶
之夫豈知古畵至今多至五百年少至二三百年那得¶
復有完物斷金碎玉俱可寳也¶
<pb:KR3h0068_WYG_031-10a>¶
榮輯子邕酷好圖畵務廣藏蓄每三伏中曝之各以其¶
類循次開展徧滿其家每一種日日更換旬日始了好¶
事家鮮其比也聞之故老曰承平時有一不肖子質畵¶
一匣于人家凡十餘圖每圖止各有其半或横或竪當¶
中分剪如維山戴特徐熙芙蓉桃花崔白翎毛無一全¶
者葢其家兄弟不義之甚凡物皆如是分之以爲不如¶
是則不平也誠可傷歎(以上/論逺)¶
徽宗建龍德宮成命待詔圖畵宮中屏壁皆極一時之¶
<pb:KR3h0068_WYG_031-10b>¶
選上來幸一無所稱獨顧壼中殿前柱廊栱眼斜枝月¶
季花問畵者爲誰實少年新進上喜賜緋褒錫甚寵皆¶
莫測其故近侍嘗請于上上曰月季鮮有能畵者葢四¶
時朝暮花蘂葉皆不同此作春時日中者無毫髪差故¶
厚賞之¶
宣和殿前植荔枝既結實喜動天顔偶孔雀在其下亟¶
召畵院衆史令圖之各極其思華彩爛然但孔雀欲升¶
藤墩先舉右脚上曰未也衆史愕然莫測後二日再呼¶
<pb:KR3h0068_WYG_031-11a>¶
問之不知所對則降㫖曰孔雀升髙必先舉左衆史駭¶
服¶
宣和殿御閣(見展子䖍四/載圖外録)¶
聞之薛志曰明達皇后閤初成左廊有劉益所畵百猿¶
後志于右畵百鶴以對之舉動各無相犯頗稱上㫖賞¶
賚十倍也¶
政和間每御畵扇則六宮諸邸競皆臨倣一様或至數¶
百本其間貴近往往有求御寳者¶
<pb:KR3h0068_WYG_031-11b>¶
先大父在樞府日有㫖賜第于龍津橋側先君侍郎作¶
提舉官仍遣中使監修比背畵壁皆院人所作翎毛花¶
竹及家慶圖之類一日先君就視之見背工以舊絹山¶
水揩拭几案取觀迺郭熙筆也問其所自則云不知又¶
問中使乃云此出内藏庫退材所也昔神宗好熙筆一¶
殿專皆熙作上即位後易以古圖退入庫中者不止此¶
耳先君云幸奏知若只得此退畵足矣明日有㫖盡賜¶
且命轝至第中故第中屋壁無非郭畵誠千載之㑹也¶
<pb:KR3h0068_WYG_031-12a>¶
政和間有外宅宗室不記名多蓄珍圖往往王公貴人¶
令其别識於是遂與常賣交通凡有竒蹟必用詭計勾¶
致其家即時臨模易其眞者其主莫能别也復以眞本¶
厚價易之至有循環三四者故當時號曰便宜三¶
勾處士不記其名在宣和間鑒賞第一眷寵甚厚凡四¶
方所進必令定品欲命以官謝而不爲止賜處士之號¶
令待詔畵院¶
畵院界作最工各以新意相尚嘗見一軸甚可愛玩畵¶
<pb:KR3h0068_WYG_031-12b>¶
一殿廊金碧熀耀朱門半開一宮女露半身于戸外以¶
箕貯果皮作棄擲状如鴨脚茘枝胡桃榧栗榛芡之屬¶
一一可辨各不相因筆墨精㣲有如此者¶
祖宗舊制凡待詔出身者止有六種如模勒書丹裝背¶
界作種種飛白筆描畵欄界是也徽宗雖好畵如此然¶
不欲以好玩輒假名器故畵院得官者止依倣舊制以¶
六種之名而命之足以見聖意之所在也¶
本朝舊制凡以藝進者雖服緋紫不得佩魚政宣間獨¶
<pb:KR3h0068_WYG_031-13a>¶
許書畵院出職人佩魚此異數也又諸待詔每立班則¶
畵院爲首書院次之如琴院棊玉百工皆在下又畵院¶
聽諸生習學凡系籍者每有過犯止許罰直其罪重者¶
亦聽奏裁又他局工匠日支錢謂之食錢惟兩局則謂¶
之俸直勘旁支給不以衆工待也睿思殿日命待詔一¶
人能雜畵者宿直以僃不測宣喚他局皆無之也¶
圖畵院四方召試者源源而來多有不合而去者葢一¶
時所尚專以形似茍有自得不免放逸則謂不合法度¶
<pb:KR3h0068_WYG_031-13b>¶
或無師承故所作止衆工之事不能髙也¶
凡取畵院人不專以筆法往往以人物爲先葢召對不¶
時恐被顧問故劉益以病贅異常雖供御畫而未嘗得¶
見終身爲恨也¶
髙麗松扇如節板狀其土人云非松也乃水栁木之皮¶
故柔膩可愛其紋酷似松栢故謂之松扇東坡謂髙麗¶
白松理直而踈析以爲扇如蜀中織㯶櫚心葢水柳也¶
又有用紙而以琴光竹爲柄如市井中所製摺疊扇者¶
<pb:KR3h0068_WYG_031-14a>¶
俱精緻非中國可及展之廣尺三四合之止兩指許所¶
畵多作士女乗車跨馬踏青拾翠之狀又以金銀屑飾¶
地面及作星漢星月人物粗有形似以其來逺磨擦故¶
也其所染青緑竒甚與中國不同專以空青海緑爲之¶
近年所作尤爲精巧亦有以絹素爲團扇特柄長數尺¶
爲異耳山谷題之云㑹稽内史三韓扇分送黄門畵省¶
中海外人烟來眼界全勝博物注魚蟲蘋汀遊女能騎¶
馬傳道蛾眉盡不如寳扇眞成集陳隼史臣今得殺青¶
<pb:KR3h0068_WYG_031-14b>¶
書¶
倭扇以松板兩指許砌疊亦如摺疊扇者其柄以銅黶¶
錢環子黄絲絛甚精妙板上罨畵山川人物松竹花草¶
亦可喜竹山尉王公軒惠恭后家嘗作明州舶官得兩¶
柄¶
西天中印度邵蘭陁寺僧多畵佛及菩薩羅漢像以西¶
天布爲之其佛相好與中國人異眼目稍大口耳俱怪¶
以帶掛右肩裸袒坐立而已先施五藏于畵背乃塗五¶
<pb:KR3h0068_WYG_031-15a>¶
彩于畵面以金或朱紅作地謂牛皮膠爲濁故用桃膠¶
合柳枝水甚堅漬中國不得其訣也邵太史知黎州嘗¶
有僧自西天來就公廨令畵釋迦今茶馬司有十六羅¶
漢(以上/論近)¶
　　　張澹嵒畵録廣遺¶
予頃自右轄得請湓江在官八十日即有囬鴈之貶朞¶
年解網以江湖盗賊充斥展轉嶺嶠久乃僅還江南寓¶
于臨川禄厚身閒杜門無事因搜閲舊所藏圖畵追憶¶
<pb:KR3h0068_WYG_031-15b>¶
異時接賢士大夫議論之餘采摭商㩁著爲畵錄廣遺¶
一卷昔戴安道就范宣子學范見其畵以爲無用之事¶
不必虛勞心思安道乃畵南都賦范觀之嗟嘆以爲有¶
益乃亦學畵故張彥逺謂畵與六籍同功四時並運誠¶
不可誣也然予所著錄位置品覈或有未當尚幾博雅¶
君子爲予是正庶有傳焉紹興己未十二月甲子澹嵒¶
居士張澂叙¶
徽廟御畵居卷之首不第門目¶
<pb:KR3h0068_WYG_031-16a>¶
徽廟萬機之餘游藝天縱神明用意兼有顧陸曹吳荆¶
闗李范之長花竹翎毛專徐熈黄筌父子之美嘗于辛¶
企宗處見髙麗匹紙寫江鄉動植之物莫不臻妙又見¶
鬻畵者持十二景十四幅每幅用觀音紙一張長可五¶
尺許作朝雲弄日晚雨昬江漁市晨烟江村晚靄遥山¶
驟雨疊嶂殘霞霧鎻松溪雪迷山路澄江印月晴麓横¶
雲春谷氷銷秋山雨霽官橋雨栢野渡風松每景御題¶
其目印以御畵之寳寳縱廣五寸泱泱哉天人之極趣¶
<pb:KR3h0068_WYG_031-16b>¶
也囬視宋迪之八景么麽何足道哉又有八勝横看無¶
朝雲晚雨春谷秋山官橋野渡六段景題云因閲宋迪¶
八景戲筆作此名之八勝圖云¶
胡嚴徵五代石晉時人予家有李伯時蠟本吳道子天¶
王横看題云大晉天福五年太歲庚子正月十五日寫¶
兩本勘㑹皆吳生本互有眞僞恐此後世乏古迹精志¶
傳寫後學之人勿輕耳晉功胡嚴徵記就郭若虛圖畵¶
見聞志録五代殆百人而不及嚴徵豈若虛未之知耶¶
<pb:KR3h0068_WYG_031-17a>¶
伯時手摹其迹於二百年之際固非碌碌者也　右一¶
李伯時人品如晉宋間人物本江南李氏之逺族世居¶
廬州之舒城縣父賢良公六論過閣被黜伯時中熙寧¶
丙科即隠龍眠山十年不求仕自號龍眠山人又曰龍¶
眠三李王介甫居金陵以詩招之曰能爲白下東南尉¶
藜杖䟽巾得往還元祐中侍御史董敦逸薦爲御史臺¶
主簿檢法官辨正咸陽所貢玉璽議論爲朝臣第一詔¶
用其説改元行典禮焉卒于朝奉郎丹陽蔡天啟誌其¶
<pb:KR3h0068_WYG_031-17b>¶
墓翟公巽書之石博古善畵尤長于佛神人物率不入¶
色而精㣲潤徹六法該暢世謂王右丞後身有離騷九¶
歌圖龍眠山莊圖蓮社十八賢支遁相馬五王夜歸列¶
子御風孝經圖玻瓈鏡繁杏圖傳于世而作觀音尤亞¶
吳生小楷亦精宻云　右二¶
鍾山隠翁不知何許人米元章畵史云鍾峰白蓮居士¶
又鍾峰隠居又稱鍾隠者皆李重光自題號意是鍾山¶
隠居耳上有内殿圖書之印及押字建昌軍南豐有人¶
<pb:KR3h0068_WYG_031-18a>¶
蓄六幅梅花雉鷄圖相傳李後主畵圖角有鍾山隠翁¶
字予訪得之乃輒去題字然筆勢峻清如金錯書所作¶
花竹超然不羣非後主不能也　右三¶
張宗古國初人莫詳其鄉里或謂與趙評事同時予家¶
有畵林石四幅根幹雄强撒梢富潤林石悉有凍色而¶
雪冐之每暑月張之于壁覺寒風襲人不殊劉褒北風¶
圖也顧其畵世間少見而人稀道其名　右四¶
陳陽江西人往來臨川建昌二郡嗜酒放逸作林石清¶
<pb:KR3h0068_WYG_031-18b>¶
峭奇古多用黄心皮木不以筆也嘗自詠云解畵無根¶
樹能描似病人作大樹浮生石上有萬牛不拔之氣蘇¶
子瞻謂蔡規學畵于陳陽而過之悞矣規何能望陳之¶
彷彿也　右五¶
米芾襄陽人終于禮部員外郎致仕書爲本朝第一喜¶
畫丹陽一帶江山為袖卷如浄名齋圖海岳家山圖皆超¶
然拔俗有凌雲之姿其子友仁繼其學作水墨横看亦¶
駸駸有父風　右六¶
<pb:KR3h0068_WYG_031-19a>¶
顔博文字持約任著作佐郎晚有鄭䖍之貶作山水横¶
看頗有清致在五羊衣食不給至賣畵以自活竟死瘴¶
鄉　右七¶
吳眞鴈蕩山野人或謂𨽻赤籍畵龜鶴髙妙前無古人¶
每鬻于市舉止狂異人不能測或邀數倍之價或得錢¶
輒售人疑其隠于龜也予家有十二龜龜皆有名神采¶
驚人卓然一絶　右八¶
張遠太原人善畵山水林石專法李成其合處乃亂眞¶
<pb:KR3h0068_WYG_031-19b>¶
也江西提舉陳商彦頃官太原得其臨李成壁上四時¶
景山水八幅清逺恬暢非許郭之流所可望也　右九¶
鄭天民崇寧間士人學董北苑予有山水半幅頗清竒¶
　右十¶
范正夫字子立忠宣公之猶子德孺之子也善畵馬得¶
龍眠典刑予有子立所作詩意一幅葢雪天也極温雅¶
清麗與晁以道以詩文往還　右十一¶
孫玠趙廣皆舒城人玠受筆法于龍眠廣又受于玠焉¶
<pb:KR3h0068_WYG_031-20a>¶
玠畵合處幾于出藍後梁師成引入書藝局一旦馬羣¶
幾空俄爲人鴆死廣落墨尤超詣予嘗令其作盧楞伽¶
羅漢磨墨之次連飲數觥落筆如風雨近時所未有也¶
　右十二　畵録廣遺畢　庚戌八月中秋譔畢于王¶
陽谷家手寫于吳中武狀元坊寓廨之東窓¶
　　　沈存中圖畵歌¶
畵中最妙言山水摩詰峯巒當面起李成筆奪造化工¶
荆浩開圖論千里范寛石澗烟林深枯木闗仝極難比¶
<pb:KR3h0068_WYG_031-20b>¶
江南董元僧巨然淡墨輕嵐爲一體宋迪長于逺與平¶
王端善作寒江行克明已往道寧逝郭熙遂得新來名¶
花竹翎毛不同等特出徐熙入神境趙昌設色古無如¶
王友劉常亦堪逞黄筌居宷及譚宏鷗鷺春葩蜀中景¶
艾宣孔雀世絶倫梅行思鷄皆妙品惟有長沙易元吉¶
豈止獐猿人不及鵰鷹飛動羨張涇畨馬胡瓌岌然立¶
濠梁崔白及崔慤蘆鴈屏風供御幄海州徐易魚水科¶
鱗鬛如生頗難學金陵佛像王齊翰顧德謙名家雅玩¶
<pb:KR3h0068_WYG_031-21a>¶
老曹菩薩各精神道士李劉俱偉觀星辰獨尚孫知微¶
盧氏楞伽亦爲伴勾龍爽筆勢飄颻錦里三人競輝煥¶
西川女子分十眉宮粧撚線周昉肥堯民擊壤鼓腹笑¶
滕王蛺蝶相交飛居寧草蟲名浙右孤松韋偃稱世稀¶
韓幹能爲大宛馬包鼎虎有驚人威將軍曹霸善圖寫¶
玉花驄馬今傳之馭人相扶似偶語老杜詠入丹青詩¶
少保薛稷偏工鶴雜品皆竒推石恪戴嵩韓滉能畵牛¶
小景惠崇烟漠漠唐僧傳古精畵龍毫端想與精神通¶
<pb:KR3h0068_WYG_031-21b>¶
拏珠奮身奔海窟鬛如飛火騰虛空忠恕樓臺偏有功¶
山頭突出華清宮用及象坤能畵鬼觜角鐵面頭鬔鬆¶
侯翼曾爲五侯圖海山聚出風雲烏爾朱先生著儒服¶
吕翁碧眼長髭鬚愷之維摩失舊跡但見累世令人模¶
探微真蹟存一本甘露板壁狻猊枯操蛇惡鬼吐火獸¶
鑿名道子傳姓吳僧繇殿龍㸃雙目即時便有雷霆驅¶
仙翁葛老度溪嶺瀟灑數幅名移居輞川山水并捕魚¶
長汀亂葦寒踈踈予家所有將盈車髙下百品難具書¶
<pb:KR3h0068_WYG_031-22a>¶
相傳好古雅君子覩詩觀畵言無虚¶
　　　米襄陽畵學¶
大抵畵今時眼生者即以古人向上名差配之似者即¶
以正名差配之好事者與賞鑒之家爲二等賞鑒家謂¶
其篤好編閲記録又復心得或自能畵故所收皆精品¶
近世人或有貲力元非酷好意作標韵至假耳目于人¶
此謂之好事者置錦囊玉軸以爲珍祕開之或笑倒余¶
輒撫案大呌曰慙惶殺人¶
<pb:KR3h0068_WYG_031-22b>¶
無名人畵(見戴嵩牛/圖外錄)¶
今人絶不作故事者繇所爲之人不考古衣冠皆使人¶
發笑古人皆云某圖是故事也蜀人有晉唐餘風國初¶
以前多作之人物不過一指雖乏氣骨亦秀整林木皆¶
用重色清潤可喜今絶不復見矣¶
唐初畵舉人必鹿皮冠縫掖大袖黄衣短至膝長白裳¶
也蕭翼御史至越見辨才云著黄衣大袖如山東舉子¶
用證未軟裹白襕也李白像鹿皮冠大袖黄袍服亦其¶
<pb:KR3h0068_WYG_031-23a>¶
制¶
鑒閲佛像故事圖以勸戒爲上其次山水有無窮之趣¶
尤以烟雲霧景爲佳其次竹木水石其次花草至於士¶
女翎毛貴游戱閲殊不入清翫家具眼¶
大略人物牛馬一模便似山水摹皆不成山水心匠自¶
得處髙也¶
余少收畵(見米元章陽/朔山圖外錄)¶
京西工拙其屏風上山水林木奇古坡岸皴如董源乃¶
<pb:KR3h0068_WYG_031-23b>¶
知人稱江南葢自顧以來皆一樣隋唐及南唐至巨然¶
不移至今池州謝氏亦作此體¶
坦然明白易辨者顧陸吳周昉人物滕邉徐唐祝花竹¶
翎毛荆李闗董范巨然劉道士山水戴牛曹韓馬韋馬¶
亦復難辨葢相似衆也¶
蘓氏種𤓰圖純畵故事蜀人多作此等畵工甚非閻立¶
本筆立本畵皆著色而細銷銀作月色布地今人收得¶
便謂之李將軍思訓皆非也江南李主多有之以内合¶
<pb:KR3h0068_WYG_031-24a>¶
同印集賢院印印之葢收逺物或是珍貴¶
孫知㣲作星辰(見知㣲十一曜/圖張丑䟦内)¶
武岳學吳有古意子洞清元作佛像羅漢善戰掣筆作¶
髭髪尤工天人畵壁髪彩生動然絹素畵以粉㸃眼久¶
皆先落使人惜之南嶽後殿壁天下竒筆¶
傅古(見圖繪寳鑑/他本作傳)龍如蜈蚣董羽龍如魚¶
東丹王胡瓌(見李贊華人/犬圖外録)¶
滕昌祐邉鸞徐熈徐崇嗣皆如生黄筌惟蓮差勝雖富¶
<pb:KR3h0068_WYG_031-24b>¶
艷皆俗¶
黄筌畵(見筌龍/圖外録)¶
易元吉徐熈後一人而已善畵草木葉心翎毛如唐徐¶
後無人繼世但以猿獐稱可歎或曰畵孝嚴殿壁院人¶
妬其能只令畵獐猿竟爲人所鴆¶
鍾峰白蓮居士¶
李主山水(俱見李後主江/山摭勝圖外録)¶
唐希雅作林竹韵清楚但不合多作禽鳥又作棘林間¶
<pb:KR3h0068_WYG_031-25a>¶
戰筆小竹非善是效其主李重光耳¶
江南周文矩士女(見文矩戱/嬰圖外録)¶
董源平淡天眞(見董源瀟湘圖/外録書畵舫内)¶
董源峰頭(見前圖/外録)¶
巨然師董源(見董源江南山色/圖外錄畵鑒内)¶
荆浩善爲雲(見浩山莊/圖外錄)¶
闗仝人物(見仝仙游/圖外録)¶
李成師荆浩(見荆浩山/莊圖外録)¶
<pb:KR3h0068_WYG_031-25b>¶
李成淡墨¶
范寛山水(俱見范寛臨流/獨坐圖外録)¶
王端學闗仝人物益入俗¶
道士牛戩筆墨麤豪縱放亦不俗格固在艾宣惠崇寳¶
覺張涇之上也¶
禮部侍郎燕穆之司封郎宋廸直龍圖閣劉明復皆師¶
李成復古比二公特細秀作松枝而無向背荆楚細甚¶
秀¶
<pb:KR3h0068_WYG_031-26a>¶
趙昌王友之流如無才而善佞士初甚可惡終須憐而¶
收錄裝堂嫁女亦不棄¶
趙昌王友譚黌輩得之可遮壁無不爲少程坦崔白侯¶
封馬賁張自芳之流皆能汙壁茶坊酒店可與周越仲¶
翼草書同掛不入吾曹議論得無名古筆差排猶足爲¶
尚友¶
江南劉常花氣格清秀有生意在趙昌王友之上¶
江南陳常以飛白筆作樹石有清逸意人物不工折枝¶
<pb:KR3h0068_WYG_031-26b>¶
花亦以逸筆一抹爲枝以色亂㸃花欲奪造化本朝妙¶
工也¶
李甲華亭逸人作逸筆翎毛有意外趣木不佳¶
蘇子瞻常作墨竹(見子瞻萬竿/烟雨圖外録)¶
王詵學李成(見詵畵卷外/録畵繼内)¶
嗣濮王宗漢作蘆鴈有佳思¶
大夫蔣長源作著色山水頂似荆浩松身似李成葉取¶
眞松爲之如靈䑕尾大有生意石不甚工作凌霄花纒¶
<pb:KR3h0068_WYG_031-27a>¶
松亦佳作¶
章友直善畵龜蛇以篆筆畵亦有意又能以篆筆畵棊¶
盤筆筆相似其女並能之¶
伯時病右手(見米元章自/寫眞卷外録)¶
知音求者只作横挂三尺軸惟寳晉齋中懸雙幅成對¶
長不過三尺標出乃不爲椅所蔽人行過肩汗不著¶
凡收畵必先收唐希雅徐熙等雪圖巨然或范寛山水¶
圖齊整相對者裝堂遮壁乃于其上旋旋掛名筆絹素¶
<pb:KR3h0068_WYG_031-27b>¶
大小相當成對者又漸漸掛無對者葢古畵大小不齊¶
鋪掛不必端正若晉筆須第二重掛唐筆爲襯乃可掛¶
也(觀此知昔人好尚/今則無須如此)¶
古畵至唐初(見周昉士/女圖外録)¶
眞絹色淡雖百破而色明白精神彩色如新惟佛像多¶
經香烟薰損本色¶
絹素百破必好畵裂紋各有辨長幅横卷裂紋横横幅¶
直絹裂紋直各隨軸勢裂也直斷不當一縷歲久卷自¶
<pb:KR3h0068_WYG_031-28a>¶
兩頭蘇開斷不相合不作毛掐亦蘇不可僞作其僞者¶
快刀直過當縷兩頭依舊生作毛起掐又堅紉也濕染¶
者色棲縷間乾薰者烟臭上深下淺¶
古畵若得之不脱不須背褾若不佳換褾一次背一次¶
壞屢更矣深可惜葢人物精神髪采花之穠艷蜂蝶只¶
在約略濃淡之間一經背多或失之也¶
檀香辟濕氣畵必用檀軸有益開匣有香而無糊氣又¶
辟蠧也若玉軸以古檀爲身檀身重今却取兩片刳中¶
<pb:KR3h0068_WYG_031-28b>¶
空合柄軸鑿乃輕輕不損畵常卷必用桐杉佳也軸重¶
損絹軸不宜用金銀既俗且招盗若桓靈寳不然水晶¶
作畵挂幅必兩頭墜性重蜀青圓錢雙鶯錦最俗不可¶
背古畵只背今人裝堂亦俗也¶
蘇木爲軸以石灰湯轉色歲久愈佳又性輕角軸引蟲¶
又開軸多有濕臭氣檀犀同匣共發古香紙素既古自¶
有古香也¶
尋常畵多中損者縳破故也線褊絛闊指半絲細如綿¶
<pb:KR3h0068_WYG_031-29a>¶
者畧畧縛之烏用力¶
余家最上品書畵用姓名字印審定眞迹字印神品字¶
印平生眞賞印米芾祕篋印寳晉書印米姓翰墨印鑒¶
定法書之印米姓祕玩之印玉印六枚辛卯米芾米芾¶
之印米芾氏印米芾印米芾元章印米芾氏已上六枚¶
白字有此印者皆絶品玉印惟著於書帖其他用米姓¶
清玩之印者皆次品也無下品者其他字印有百枚雖¶
叅用於上品印也自畵古賢惟用玉印¶
<pb:KR3h0068_WYG_031-29b>¶
余家晉唐古帖千軸葢散一百軸矣今惟絶精只有十¶
軸在有竒書亦續續去矣晉畵必可寳葢緣數晉物命¶
所居爲寳晉齋身到則掛之當世不復有矣¶
書畵不可論價士人難以貨取所以通書畵博易自是¶
雅致今人收一物與性命俱大可笑人生適目之事看¶
久即厭時易新玩兩適其欲乃是達者¶
　珊瑚網云太平清話畵者六書像形之一故古人金¶
　石鍾鼎𨽻篆往往如畵而畵家寫山水寫蘭寫竹寫¶
<pb:KR3h0068_WYG_031-30a>¶
　梅寫葡萄多兼書法正是禪家一合相也畵用焦墨¶
　生氣韻書以用淡墨生古色此又禪家賓主法也苔¶
　石一人樂卿氏組述¶
　　　元吳仲圭寫竹説¶
墨竹之法作幹節枝葉而已而疊葉爲至難於此不工¶
則不得爲佳畵矣昔見于息齋學士譜中謂須宗文與¶
可下筆要勁節實按而虛起一抹便過少遲留則必鈍¶
厚不銛利矣法有所忌學者當知粗似桃葉細如栁葉¶
<pb:KR3h0068_WYG_031-30b>¶
孤生並立如义如井太長太短蛇形魚腹手指蜻蜓等¶
狀均踈均宻偏重偏輕之病使人厭觀必使踈不至零¶
繁不至亂翻正向背轉側低昻雨打風翻各有法度不¶
可一例塗去如染皂絹然也汝求余墨竹以爲法切不¶
㤀吾言之諄諄¶
　　　明董思白畵㫖¶
杜東原先生嘗云繪畵之事胸中造化吐露於筆端恍¶
惚變幻象其物宜足以啟人之髙志發人之浩氣晉唐¶
<pb:KR3h0068_WYG_031-31a>¶
之人以爲玩物適情無所闗係若曰黼黻皇猷彌綸治¶
具至於圖史以存鑒戒豈無所闗係哉陳後山云晚知¶
詩畵眞有得却悔歳月來無多亦此意也¶
畵家六法一曰氣韻生動氣韻不可學此生而知之自¶
然天授然亦有學得處讀萬卷書行萬里路胸中脫去¶
塵濁自然丘壑内營成立郛郭隨手寫出皆爲山水傳¶
神¶
古人逺矣曹弗興吳道子近世人耳猶不復見一筆况¶
<pb:KR3h0068_WYG_031-31b>¶
顧陸之徒其可得見之哉是故論畵當以目見者爲準¶
若逺指古人曰此顧也此陸也不獨欺人實自欺耳故¶
言山水則當以李成范寛花果則趙昌王友花竹翎毛¶
則徐熈黄筌崔順之馬則韓幹李伯時牛則厲范二道¶
士仙佛則孫太古神怪則石恪猫犬則何尊師周照得¶
此數家已得竒妙士大夫家或有收其妙迹者價已千¶
金矣何事求太古之上耳目之所不及者哉¶
畵與字各有門庭字可生畵不可熟字須熟後生畵須¶
<pb:KR3h0068_WYG_031-32a>¶
熟外熟¶
畵平逺師趙大年重山疊嶂師江貫道皴法用董源麻¶
皮皴及瀟湘圖㸃子皴樹用北苑子昻二家法石用大¶
李將軍秋江待渡圖及郭忠恕雪景李成畵法有小幅¶
水墨及著色青緑俱宜宗之集其大成自出機軸再四¶
五年文沈二君不能獨步吾吳矣¶
朝起看雲氣變幻可收入筆端吾嘗行洞庭湖推篷曠¶
望儼然米家墨戱又米敷文居京口謂北固諸山與海¶
<pb:KR3h0068_WYG_031-32b>¶
門連亘取其境爲瀟湘白雲卷故唐世畵馬入神者曰¶
天閑十萬疋皆畵譜也¶
士人作畫當以草𨽻竒字之法爲之樹如屈鐵山如畵¶
沙絶去甜俗蹊徑乃爲士氣不爾縱儼然及格已落畵¶
師魔界不復可救藥矣若能解脫繩束便是透網鱗也¶
古人自不可盡其伎倆元季髙人皆隱於畵史如黄公¶
望莫知其所終或以仙去陶宗儀亦異人也梅花道人¶
吳仲圭自題其墓曰梅花和尚後値兵起以和尚墓獨¶
<pb:KR3h0068_WYG_031-33a>¶
全樗里子之智與國朝沈啓南文徴仲皆天下士而使¶
不善畵亦是人物錚錚者此氣韻不可學之説也¶
昔人評趙大年畵謂得胸中著千卷書更佳又大年以¶
宋宗室不得逺游每得一新境輒目之曰又是上陵囬¶
也不行萬里路不讀萬卷書看不得杜詩畵道亦爾馬¶
逺夏圭輩不及元季四大家觀王叔明倪雲林姑蘇懷¶
古詩可知矣¶
元季四大家浙人居其三王叔明湖州人黄子久衢州¶
<pb:KR3h0068_WYG_031-33b>¶
人吳仲圭錢塘人惟倪元鎮無錫人耳江山靈氣盛衰¶
故有時國朝名士僅僅戴進爲武林人已有浙派之目¶
不知趙吳興亦浙人若浙派日就澌滅不當以甜斜俗¶
輭者係之彼中也¶
文人之畵自王右丞始其後董源巨然李成范寛爲嫡¶
子李龍眠王晉卿米南宮及虎兒皆從董巨得來直至¶
元四大家黄子久王叔明倪元鎭吳仲圭皆其正傳吾¶
朝文沈則又逺接衣鉢若馬夏及李唐劉松年又是大¶
<pb:KR3h0068_WYG_031-34a>¶
李將軍之派非吾曹當學也¶
以境之奇怪論則畵不如山水以筆墨之精妙論則山¶
水決不如畵東坡有詩曰論畵以形似見與兒童隣作¶
詩必此詩定非知詩人余曰此元畵也晁以道詩云畵¶
寫物外形要物形不改詩傳畵外意貴有畵中態余曰¶
此宋畵也¶
丁酉三月十五日余與仲醇在吳門韓宗伯家其子逢¶
禧携示余顔書自身告徐季海書朱巨川告即海岳書¶
<pb:KR3h0068_WYG_031-34b>¶
史所載皆是雙玉又趙千里三生圖周文矩文㑹圖李¶
龍眠白蓮社圖惟顧愷之作右軍家園景直酒肆壁上¶
物耳¶
畵家之妙全在烟雲變滅中米虎兒謂王維畵見之最¶
多皆如刻畵不足學也惟以雲山爲墨戱此語似偏然¶
山水中當著意生雲不可用粉染當以墨漬出令如氣¶
蒸冉冉欲墮乃可稱生動之韻¶
畵之道所謂宇宙在乎手者眼前無非生機故其人往¶
<pb:KR3h0068_WYG_031-35a>¶
往多夀至如刻畫細謹爲造物役者乃能損夀葢無生¶
機也黄子久沈石田文徵仲皆大耋仇英知命趙吳興¶
止六十餘仇與趙雖格不同皆習者之流非以畵爲寄¶
以畵爲樂者也寄樂於畵自黄公望始開此門庭耳¶
嘗謂右軍父子之書至齊梁而風流頓盡自唐初虞褚¶
輩一變其法乃不合而合右軍父子殆如復生此言大¶
不易㑹葢臨摹最易神㑹難傳故也巨然學北苑元章¶
學北苑黄子久學北苑倪迂學北苑一北苑耳而各各¶
<pb:KR3h0068_WYG_031-35b>¶
不相似他人爲之與臨本同若之何能傳世也¶
禪家有南北二宗唐時始分畵之南北二宗亦唐時分¶
也但其人非南北耳北宗則李思訓父子著色山水流¶
傳而爲宋之趙幹趙伯駒伯驌以至馬夏輩南宗則王¶
摩詰始用渲淡一變抝折之法其傳爲張璪荆闗董巨¶
郭忠恕米家父子以至元之四大家亦如六祖之後有¶
馬駒雲門臨濟兒孫之盛而北宗微矣要之摩詰所謂¶
雲峰石迹迴出天機筆意縱横叅乎造化者東坡贊吳¶
<pb:KR3h0068_WYG_031-36a>¶
道子王維畵壁亦云吾於維也無間然知言哉¶
荆浩河内人自號洪谷子博雅好古以山水專門頗得¶
趣向爲雲中山頂四面峻厚自撰山水訣一卷語人曰¶
吳道子畵山水有筆而無墨項容有墨而無筆吾當采¶
二子所長爲一家之體故闗仝北面事之世論荆浩山¶
水爲唐末之冠葢有筆無墨者見落筆蹊徑而少自然¶
有墨無筆者去斧鑿痕而多變態¶
宋畵至董源巨然脱盡廉纎刻畫之習然惟寫江南山¶
<pb:KR3h0068_WYG_031-36b>¶
則相似若海岸圖必用大李將軍北方盤車騾綱必用¶
李晞古郭河陽朱銳黄子久專畵海虞山王叔明專畵¶
苕霅景宋時宋迪專畵瀟湘各隨所見不得相混也¶
趙大年令穰平逺絶似右丞秀潤天成眞宋之士大夫¶
畵此一派又傳爲倪雲林雖工緻不敵而荒率蒼古勝¶
矣今作平逺及扇頭小景一以此兩家爲宗使人玩之¶
不窮味外有味可也¶
趙大年平逺(見大年江干/雪霽圖外録)¶
<pb:KR3h0068_WYG_031-37a>¶
趙令穰伯駒承㫖三家合并雖妍而不甜董源米芾髙¶
克恭三家合并雖縱而有法兩家法門如鳥雙翼吾將¶
老焉¶
元季四大家以黄公望爲冠而王蒙倪瓚吳仲圭與之¶
對壘此數公評畵必以髙彦敬配趙文敏恐非偶也¶
張伯雨題元鎭畵云無畵史縱横習氣余家有此幅又¶
其自題獅子林圖云余與趙君善長商確作獅子林圖¶
眞得荆闗遺意非王蒙輩所夢見也其髙自標置如此¶
<pb:KR3h0068_WYG_031-37b>¶
又顧謹中題倪畵云初以董源爲宗及乎晚年畵益精¶
詣而書法漫矣葢倪迂書絶工緻晚年乃失之而聚精¶
於畵一變古法以天眞幽淡爲宗要今所謂漸老漸熟¶
者若不從北苑築基不容易到縱横習氣即黄子久未¶
能斷幽淡兩言則趙吳興猶遜迂翁其胸次自别也¶
黄大癡九十而貌如童顔米友仁八十餘而神明不衰¶
無疾而逝葢畫中烟雲供養也¶
山之輪廓先定然後皴之今人從碎處積爲大山此最¶
<pb:KR3h0068_WYG_031-38a>¶
是病古人運大軸只三四大分合所以成章雖其中細¶
碎處甚多要之取勢爲主吾有元人論米髙二家山書¶
正先得吾意¶
畵樹之竅只在多曲雖一枝一節無有可直者其向背¶
俯仰全於曲中取之或曰然則諸家不有直樹乎曰樹¶
雖直而生枝發節處必不都直也董北苑樹作勁挺之¶
狀特曲處簡耳李營丘則千屈萬曲無復直筆矣¶
畵樹木各有分别如畵瀟湘圖意在荒逺滅没即不當¶
<pb:KR3h0068_WYG_031-38b>¶
作大樹及近景叢木畵五岳亦然如畵園亭景可作楊¶
柳梧竹及古檜青松若以園亭樹木移之山居便不稱¶
矣若重山複嶂樹木又當直枝直幹多用攢㸃彼此相¶
藉望之模糊鬱葱似入林有猿啼虎嘷者乃稱至春夏¶
秋冬風晴雨雪又不在言也¶
畵家以古人爲師已自上乗進此當以天地爲師每朝¶
看雲氣變幻絶近畵中山山行時見竒樹須四面取之¶
樹有左看不入畵而右看入畵者前後亦爾看得熟自¶
<pb:KR3h0068_WYG_031-39a>¶
然傳神傳神者必以形形與心手相湊而相忘神之所¶
託也樹豈有不入畵者特畵史收之生絹中茂宻而不¶
繁峭秀而不寒即是一家眷屬耳¶
董北苑畵樹都有不作小樹者如秋山行旅是也又有¶
作小樹但只逺望之似樹其實憑㸃綴以成形者余謂¶
此即米氏落茄之源委葢小樹最要淋漓約畧簡於枝¶
柯而繁於形影欲如文君之眉與黛色相叅合則是髙¶
手也¶
<pb:KR3h0068_WYG_031-39b>¶
枯樹最不可少時於茂林中間出乃見蒼秀樹雖檜栢¶
楊栁椿槐要得鬱鬱森森其妙處在樹頭與四面参差¶
一出一入一肥一瘦處古人以墨畵圈隨圈而㸃綴正¶
爲此也¶
古人云有筆有墨筆墨二字人多不曉畵豈有無筆墨¶
者但有輪廓而無皴法即謂之無筆有皴法而不法輕¶
重向背明晦即謂之無墨古人云石分三面此語是筆¶
亦是墨可叅之¶
<pb:KR3h0068_WYG_031-40a>¶
逺山一起一伏則有勢踈林或髙或下則有情此畵訣¶
也余葢欲拈出以示人惜未有知其解者¶
畵人物須顧盼語言花果迎風帶露禽飛獸走精神脱¶
真山水林泉清閒幽曠屋廬深邃橋渡往來山脚入水¶
澄明水源來歴分曉有此數端即不知名定是髙手¶
宋人多寫垂柳又有㸃葉柳不難畵只要分枝頭得勢¶
耳㸃柳之妙在樹頭圓鋪處只以汁綠漬出又要森蕭¶
有迎風搖颺之思其枝須半明半暗又春二月柳未垂¶
<pb:KR3h0068_WYG_031-40b>¶
條秋九月柳已衰䬃俱不可混設色亦須體此意也¶
盧鴻又名盧乙字浩然唐𤣥宗時隱於嵩山應詔入長¶
安見帝不拜宰相使人問之曰禮者忠信之薄不欲以¶
薄待君父耳除諫議大夫不受還山爲構草堂堂有十¶
景鴻皆自爲賦又善畵畵與王右丞埒故世傳草堂圖¶
多名人所轉相臨撫也¶
輞川粉本行世者横卷耳余以卷中諸景收爲長軸如¶
李伯時白蓮社圖然以輞口莊爲主¶
<pb:KR3h0068_WYG_031-41a>¶
余在長安苑西草堂所臨郭恕先畵粉本也恨未設色¶
與㸃綴小樹然布置與眞本相似¶
郭忠恕谿山行旅圖余得之長安館師韓宗伯見而竒¶
之謂此圖如滄海沈珠荆山韞玉卞和一出眞足絶凡¶
余每歎服斯言乙巳春作此小幅如與古人有合¶
余家有董源溪山圖墨法沈古今日鄂渚官舎凉風乍¶
至齋閣蕭閒捉筆倣之元畵不能將之行裝追憶其意¶
他日取以相質不知離合何如也¶
<pb:KR3h0068_WYG_031-41b>¶
余家有董源谿山行旅圖沈石田曾倣之文待詔所謂¶
生平見北苑畵山得半幅即此圖也今日在西郊抱珠¶
樓逺眺城隂秀峰如簇川原蒼莽一片江南畵派信筆¶
作此殊愧出藍¶
宋元名畵余所藏各家甚備惟燕文貴小景未見耳昨¶
年於潘侍御翔公邸舎見溪山風雨圖行筆潤秀在惠¶
崇巨然之間借觀旬日寫此圖以擬之¶
上元後三日友人以巨然松隂論古圖售於余者余懸¶
<pb:KR3h0068_WYG_031-42a>¶
之畵禪室合樂以享同觀者復秉燭掃二圖厥明以示¶
客客曰君叅巨然禪幾於一宿覺矣¶
余寫此圖用李成寒林法李出於右丞故自變法超其¶
師門禪家呵稱見過於師方堪傳授者也¶
昨歲在石湖寫此圖今携至西湖展觀乃絶似兩峰六¶
橋景界惟是積雨連旬煙霏不開與李營丘畵法無當¶
須米家父子可爲傳神也¶
李成畵偏頭闗在萬金吾邦孚家余在長安借臨今倣¶
<pb:KR3h0068_WYG_031-42b>¶
其意爲此¶
闗仝畵爲倪迂之宗余嘗見趙文敏扣角圖倣闗筆皆¶
用横皴如疉糕坡乃知倪所自出也¶
余家有闗仝秋林暮靄圖絹色已剝落獨存其風骨尚¶
足掩暎宋代名手數輩元季惟倪迂得其意雖荒率墨¶
戱非工細者所能庶幾也¶
右東坡先生題王晉卿畵晉卿亦有和歌詩特奇麗東¶
坡爲再和之意當時晉卿必自畵二三本不獨爲王定¶
<pb:KR3h0068_WYG_031-43a>¶
國藏也今皆不傳亦無復副本在人間雖王元美所自¶
題家藏烟江圖亦自以爲與詩意無取知非眞矣余從¶
嘉禾項氏見晉卿瀛山圖筆法似李營丘而設色似李¶
思訓脱去畵史習氣惜項氏本不戒於火已歸天上晉¶
卿迹遂同廣陵散矣今爲想像其意作烟江疊嶂圖於¶
時秋也輒從秋景於所謂春風摇江天漠漢等語存而¶
弗論矣¶
雲山不始於米元章葢自唐時王洽潑墨便已有其意¶
<pb:KR3h0068_WYG_031-43b>¶
董北苑好作烟景烟雲變没即米畵也余於米芾瀟湘¶
白雲圖悟墨戱三昧故以寫楚山王晉卿寫武昌樊口¶
景¶
米元章作畵一正畵家謬習觀其髙自標置謂無一㸃¶
吳生習氣又云王維之跡殆如刻畫眞可一笑葢唐人¶
畵法至宋乃暢至米家又變耳余雖不學米畵恐流入¶
率易兹一戱倣之猶不敢失董巨意善學下惠頗不能¶
當也¶
<pb:KR3h0068_WYG_031-44a>¶
米元暉自謂墨戱足正千古畵史謬習雖右丞亦在詆¶
訶致有巨眼余以意爲之聊與髙彥敬上下非能盡米¶
家父子之變也¶
余養疴山齋黄石公數襆被相過爲消寥寂之況偶出¶
絹素强余寫米家山燭下塗抹僅似其荒率天眞耳六¶
法未能僃也¶
余在山中先後六年雖自閒逺每苦筆墨徵索者無寧¶
日不能作鐵門限之也鄂渚官署雖依鳳山之麓北望¶
<pb:KR3h0068_WYG_031-44b>¶
翠屏在眼松聲鳥語居然林樾又鮮過客終日掩闗得¶
從夙好今年避暑無事遂作數圖此幅則以許中舍攜¶
趙伯驌萬松金闕卷見示故倣之耳¶
余家有趙伯駒春山讀書圖趙大年江鄉清夏圖今年¶
項晦甫復以趙子昻鵲華秋色卷見貽余兼採三趙筆¶
意爲此圖然趙吳興已兼二子余所學則吳興爲多也¶
圖畵譜載尚書能畵者宋時有燕肅元有髙克恭在本¶
朝余與鼎足若宋迪趙孟頫則宰相中烜赫有名者¶
<pb:KR3h0068_WYG_031-45a>¶
髙彥敬尚書載吾松上海誌元末避兵子孫世居海上¶
余曾祖母則尚書之雲孫女也今日詣竹岡先塋宣三¶
品贈誥念余仕路邅迴未及貤恩曾祖父母展拜之次¶
慙負髙孺人在時摩頂懸記之語且余好爲山水小景¶
似亦有因歸舟寫此付孫庭收貯以見志勝國名手以¶
趙吳興爲神品而雲林以鷗波房山所稱許者或有異¶
同此繇未見房山眞跡耳余得大姚村圖乃髙尚書眞¶
跡烟雲淡蕩格韻俱超果非子久山樵所能夢見也爲¶
<pb:KR3h0068_WYG_031-45b>¶
此圖以倣之¶
余嘗見勝國時推房山鷗波居四家之右而吳興每遇¶
房山畵輒題品作勝語若讓伏不置者顧近代賞鑒家¶
或不謂然此繇未見髙尚書眞跡耳今年六月在吳門¶
得其巨軸烟雲變滅神氣生動果非子久山樵所能夢¶
見因與道寅爲别訪之容安草堂出精素求畵畵成此¶
圖即髙家法也觀者可意想房山規模於百一乎¶
詩在大癡畵前畵在大癡詩外恰要三百餘年翻身出¶
<pb:KR3h0068_WYG_031-46a>¶
世作怪沈啟南曾有此圖余以意爲之并書六言絶¶
王叔明畵從趙文敏風韻中來故酷似其舅又汎濫唐¶
宋諸名家而以董源王維爲宗故其縱逸多姿又往往¶
出文敏規格之外若使叔明專門師文敏未必不爲文¶
敏所掩也因畵叔明筆意及之¶
余爲仲醇摹雲林一幅題云仲醇悠悠忽忽土木形骸¶
絶似嵇叔夜求之近代惟懶瓚得其半耳仲醇好懶瓚¶
畵以爲在子久山樵之上政是識韻人了不可得余爲¶
<pb:KR3h0068_WYG_031-46b>¶
寫雲林山景一似呂安命駕¶
余頃馳車彭城不勝足音之懷又有火雲之苦迴馭谷¶
水塔上養疴三月而仲醇挾所藏木癭罏王右軍月半¶
帖眞蹟吳道子觀音變相圖宋板華嚴經尊宿語録示¶
余丈室中惟置一牀相對而坐了不蓄筆硯既雨窓靜¶
閴吳門孫叔達以畵事屬余紀遊爲寫迂翁筆意即長¶
安游子能有此適否¶
此倣倪髙士筆也雲林畵法大都樹木似營丘寒林山¶
<pb:KR3h0068_WYG_031-47a>¶
石宗闗仝皴似北苑而各有變局學古人不能變便是¶
籬堵間物去之轉逺乃繇絶似耳¶
迂翁畵在勝國時可稱逸品昔人以逸品置神品之上¶
歴代惟張志和可無愧色宋人中米襄陽在蹊徑之外¶
餘皆從陶鑄而來元之能者雖多然禀承宋法稍加蕭¶
散耳吳仲圭大有神氣獨雲林古淡天然米癡後一人¶
也¶
此倪元鎭畵余於海上顧氏見之書作歐陽信本體畵¶
<pb:KR3h0068_WYG_031-47b>¶
作董北苑體亭中著兩人有小印雲林字皆與他雲林¶
畵不類今日姜神超以粉本見示遂臨之¶
懿卜爲余談劉沖倩鑑園之勝因作此圖却寄余將爲¶
山隂之遊他時以相質不知果有當否鑑湖一曲未聞¶
有李白詩王維畵紀勝太白亦惟風流季眞之句不足¶
以配天姥夢遊篇也鑑園主人能爲余作楚詞題畵則¶
甚善¶
渭川一竿發明王之夢及其千畆遂作素封竹亦時而¶
<pb:KR3h0068_WYG_031-48a>¶
俗此美箭種竹獨取淇園耳園在蕺山之上大都挾江¶
山之勝與永和羣賢翰墨風流横絶海上之稱名園者¶
余尤意傾則以其爲文安相國之裔傳家無厚業宛然¶
師儉花不姚魏石不平泉喬木萬株不河陽而僅寄情¶
於此君以俎豆文安於洛陽司馬間語不云乎公侯之¶
後必復其始是在美箭矣宋趙伯駒爲君實獨樂園圖¶
李伯時自爲龍眠山莊圖而子由爲題絶句如右丞輞¶
川圖余未暇過江覽小淇澳之槩因懿卜視圖書此若¶
<pb:KR3h0068_WYG_031-48b>¶
賦詩寫景以待異日¶
延陵村在茅山之東有張從申碑從申唐大厯時司直¶
趙子固稱其書品在李北海之右𤣥靖天師碑與延陵¶
季子此碑皆在華陽筆法類徐浩三藏法師碑延陵碑¶
蕭定作也略曰聽樂辨列國之興亡審賢知世數之存¶
没掛劒示不言之信避國保無欲之眞𤣥風可想至德¶
如存云旁有四賢以祠季子董永韋昭與王素而四癸¶
亥二月畵於朱陽舟次因命之延陵村圖并書此¶
<pb:KR3h0068_WYG_031-49a>¶
宋人有温公獨樂園圖仇實甫有摹本葢宋畵院界畵¶
樓臺少有郭恕先趙伯駒之韻非余所習兹以董北苑¶
黄子久法寫岳陽樓圖欲其眞率當彼巨麗耳¶
余與平原程黄門以使事過江南一日閣輿道上陂陀¶
迴複峰巒孤秀下有平湖澄碧萬頃湖之外長江吞吐¶
征帆㸃㸃與鳥俱没黄門曰此何山也余曰其齊山乎¶
葢以江涵秋水測之果然¶
趙文敏黄鶴山樵皆有青弁圖余遊弁山維舟其下知¶
<pb:KR3h0068_WYG_031-49b>¶
二公之畵各能爲此山傳寫神照然山川靈氣無盡余¶
於二公筆墨蹊徑外别構一境未爲蛇足也¶
郭河陽論畵山有可望者有可游者可居者可居則更¶
勝矣以其能令人起髙隱之思也江南諸山以九子爲¶
可望齊山爲可游若可居者惟洞庭兩山耳余歸將卜¶
築老焉此圖所以志也¶
范爾正新構草堂於雲隱蘭若之旁屬余顔其額余題¶
之曰尋雲莊葢取謝公詩所謂尋雲陟累榭隨山望菌¶
<pb:KR3h0068_WYG_031-50a>¶
閣不對芳尊酒還向青山郭首夏自滸墅宿爾正山房¶
因圖此幅乃學僧巨然異時存一清話耳¶
李思訓寫海外山董源寫江南山米元暉寫南徐山李¶
唐寫中州山馬逺夏圭寫錢塘山趙吳興寫霅苕山黄¶
子久寫海虞山若夫方壺蓬閬必有羽人傳照余以意¶
爲之未知似否¶
幽亭秀木古人嘗繪圖世無解其意者余爲下註脚曰¶
亭下無俗物謂之幽木不臃腫經霜變紅黄葉者謂之¶
<pb:KR3h0068_WYG_031-50b>¶
秀昌黎云坐茂樹以終日當作嘉樹則四時皆宜霜松¶
雪竹雖凝寒亦自堪對¶
簡文云㑹心處不在逺翳然林木便自有濠濮間想也¶
覺鳥獸禽魚自來親人余過仲醇歲寒齋中大不容斗¶
而花竹娟秀魚鳥近人焚香啜茗有象外之致此非所¶
爲㑹心不在遠者耶喜而作此圖¶
水作羅浮磬山鳴于闐鐘此太白詩何必右丞詩中畵¶
也畵中欲收鐘磬不可得但衆山之響在定境時有耳¶
<pb:KR3h0068_WYG_031-51a>¶
圓通正自覔解人不易¶
山下孤烟逺村天邊獨樹髙原此王右丞句也非吾家¶
北苑與髙房山不能摹寫近時以來得其緖餘者寥寥¶
不聞余所以寫詩中有畵即畵中有詩意此圖然非右¶
丞不能為¶
坐茂樹以終日濯清泉以自潔趙吳興嘗補圖所謂大¶
丈夫得志之樂未有圖之者余書昌黎全序因爲山水¶
以弁之亦僅摹吳興畵境耳¶
<pb:KR3h0068_WYG_031-51b>¶
掃地焚香閉閣眠簟紋如水帳如烟客來睡起渾無事¶
捲起西窓浪接天東坡先生絶句當是居黄時作趙伯¶
駒與吳興趙文敏皆爲圖之余此幅亦學千里畵法也¶
鄂渚公署去黄百餘里江上晴窓尤入東坡詩境¶
赤日無閒人緑天有傲士種樹不幾株清凉總相似此¶
緑天菴詩也余夏日北窓坦腹展玩是圖兼爲臨之頗¶
得清凉滋味¶
余之游長沙也往返五千里雖江山映發蕩滌塵土而¶
<pb:KR3h0068_WYG_031-52a>¶
落日空林長風駭浪感行路之艱犯垂堂之誡者數矣¶
古有風不出雨不出三十年不蓄雨具者彼何人哉先¶
是余之游檇李也爲圖崑山讀書臺小景尋爲人奪去¶
及是重倣巨然筆意以志余慕余且倒衣從之不作波¶
民老也¶
余以至後三日與陳仲醇唐元徵張兼之同處谷水至¶
婁江信宿元徵先别余兩三人稍逗帆觀米元章樂圃¶
先生志王晉卿烟江疉嶂圖自後泊舟吳山徧採諸勝¶
<pb:KR3h0068_WYG_031-52b>¶
意興所至輒爾潑墨凡爲仲醇作畵十餘幅歸已經月¶
矣因識歳月¶
此余壬辰癸巳爲庶常請告家居多暇與顧中舎宋太¶
學借畵臨倣之筆所謂粉本用貯奚囊者不下數十幅¶
遺散漸盡止存此耳自是蓄畵頗多臨摹反不及前武¶
帝既得相如平平耳非復讀賦詩時庶幾遇之之意也¶
攤燭作畵正如隔簾看月隔水看花意在逺近之間亦¶
文章法也¶
<pb:KR3h0068_WYG_031-53a>¶
晉陵道中望逺岫平林坡陀溪岸一一如畵秋色正佳¶
舟行間適隨意拈筆遂得十景¶
畵中詩惟右丞得之兼工者自古寥寥余雅意六法而¶
氣韻生動吾莫猶人獨所心醉大癡山水此冊皆有其¶
意矣¶
米敷文題瀟湘圖云生平有著色袖珍卷爲翟伯夀所¶
豪奪盟于天而後歸之今不知安在余擬之爲米家山¶
已復雜元人法正可出入懷袖¶
<pb:KR3h0068_WYG_031-53b>¶
畵家右丞如書家右軍(見王維江山/雪霽圖䟦)¶
右丞山水入神品(見王維江干/雪意圖䟦)¶
王右丞詩云宿世謬詞客前身應畵師余謂右丞雲峰¶
石迹迥出天機筆思縱横叅乎造化唐以前安得有此¶
畵師也¶
宋時名手如巨然李范諸公皆有漁樂圖此起於烟波¶
釣徒張志和葢顔魯公贈志和詩而志和自爲畵此唐¶
勝事後人蒙之多寓意漁隱耳元季尤多葢四大家皆¶
<pb:KR3h0068_WYG_031-54a>¶
在江南葭菼間習知漁釣之趣故也(張志和畵漁翁/夜傍西巖宿詩)¶
五代時僧惠崇與宋初僧巨然皆工畵山水巨然畵米¶
元章稱其平淡天眞惠崇以右丞爲師又以精巧勝江¶
南春卷爲最佳一似六度中禪一似西來禪皆畵家之¶
神品也惠生博雅好古獲此竒跡惠公似得主人矣¶
此卷余以丁酉六月得於長安¶
余以丙申持節吉藩(俱見董北苑/瀟湘圖䟦)¶
余家有董源龍宿郊民圖(見北苑本/圖外録)¶
<pb:KR3h0068_WYG_031-54b>¶
郭恕先樓閣山水可謂人巧極天工錯非李嵩輩所能¶
夢見也此圖似金焦境界或疑不類余曰君曾見五代¶
時金焦即當首肯耳¶
余在廣陵見司馬端衡畵山水細巧之極絶似李成多¶
宋元題䟦畵譜俱不載以此知古人之逃名王弇州嘗¶
䟦作張端衡後見陸放翁集始知其誤䟦畵最非易事¶
夏圭師李唐更加簡率如塑工所謂減塑者其意欲盡¶
去模擬蹊逕而若滅若没寓二米墨戱於筆端他人破¶
<pb:KR3h0068_WYG_031-55a>¶
觚爲員此則琢員爲觚耳¶
李成晴巒蕭寺文三橋售之項子京全法王維今歸余¶
處細視之其名董羽也¶
營丘山水危峰奮起蔚然天成喬木倚磴下自成隂軒¶
暢閒雅悠然逺眺道路深窈儼然深居用墨頗濃而皴¶
散分曉凝坐觀之雲烟忽生澄江萬里神變萬狀余嘗¶
見一雙幅每對之不知身在千巖萬壑中¶
趙令穰江鄉清夏卷筆意全倣右丞余從京邸得之日¶
<pb:KR3h0068_WYG_031-55b>¶
閱數過覺有所㑹趙與王晉卿皆脱去院體以李咸熙¶
王摩詰爲主然晉卿尚有畦逕不若大年之超軼絶塵¶
也丙申七月三十日奉㫖持節封吉府渡錢塘次馬氏¶
樓待潮多暇出此卷臨寫因題後¶
先是余過嘉興觀項氏所藏晉卿瀛山圖至武林觀髙¶
氏所藏郭恕先輞川圖二卷皆天下傳誦北宋名蹟以¶
視此卷不無退舍葢瀛山圖筆細謹而無澹蕩之致輞¶
川多不皴惟有鈎染猶是南宋人手跡余在京師往來¶
<pb:KR3h0068_WYG_031-56a>¶
於懷至形夢寐及是獲披覯再過始知營平所言百聞¶
不如一見眞老將語也此聊以論畵耳類是者更何限¶
人須自具法眼勿隨人耳食也¶
此卷爲王越石以倪迂設色山水易去猶恐新都多收¶
藏家轉入素封手不韻今又爲遜之璽卿所收得所歸¶
矣第景純夢中之錦爲江令割截多盡且奈何¶
昔李伯時西園雅集圖有兩本一作於元豐間王晉卿¶
都尉之第一作於元祐初安定郡王趙德麟之邸余從¶
<pb:KR3h0068_WYG_031-56b>¶
長安買得團扇上者米襄陽細楷極精但不知何本又¶
别見仇英所摹文休承䟦後者¶
宋趙千里設色桃源圖卷昔在庚寅見之都下後爲新¶
都吳太學所購余無十五城之償惟有心艷乃觀此仇¶
英臨本精工之極眞千里後身雖文太史悉力爲之未¶
必能勝語曰巧者不過習者之門信矣余後休承六十¶
三年而余獲觀於東郡王長公所每觀唐人山水皴法¶
皆如鐵線至於畵人物衣紋亦如之此祕自余逗漏從¶
<pb:KR3h0068_WYG_031-57a>¶
無拈出者休承雖解畵不解恭此用筆訣也長公具眼¶
又多蓄唐宋蹟以余爲何如¶
米南宮襄陽人自言從瀟湘得畵境已隱京口南徐江¶
上諸山絶類三湘奇境墨戱長卷今在余家余洞庭觀¶
秋湖暮雲良然因大悟米家山法¶
髙房山多瓦屋米家多草堂以此爲辨此圖瀟灑出塵¶
非南宮不能作¶
米元暉作瀟湘白雲圖(見董文敏巴陵/舟次畵自題)¶
<pb:KR3h0068_WYG_031-57b>¶
米元暉又作海岳菴圖謂於瀟湘得畵境其次則京口¶
諸山與湘山差類今海岳圖亦在行笈中元暉未嘗以¶
洞庭北固之江山爲勝而以其雲物爲盛所謂天閑萬¶
馬皆吾師也但不知雲物何以獨於兩地可以入畵或¶
以江上諸名山所憑空闊四天無遮得窮其朝朝暮暮¶
之變態耳此非靜者何繇深解故論書者曰一須人品¶
髙豈非品髙則閒靜無他好縈故耶¶
此梵隆之筆葢龍眠髙足如北苑之有巨然皆不讓於¶
<pb:KR3h0068_WYG_031-58a>¶
師者凡得四軸而有端平間一題偈實非端平間畫師¶
所能措也¶
張擇端清明上河圖(見擇端本/圖外錄)¶
余二十年見此圖於嘉興項氏以為文敏一生得意筆¶
不減伯時蓮社圖毎往來於懷今年長至日項晦伯以¶
扁舟訪余攜此卷示余則蓮社先在案上互相展視咄¶
咄歎賞晦伯曰不可使延津之劔久判雌雄遂屬余藏¶
之戱鴻堂¶
<pb:KR3h0068_WYG_031-58b>¶
吳興此圖兼右丞北苑畫法(見趙松雪鵲/華秋色圖䟦)¶
趙集賢畫為元人冠冕獨推重髙彦敬如後生事名家而¶
倪迂黄子久畫云雖不能夢見房山特有筆意則髙尚書¶
之品幾與吳興埒矣髙乃一生學米有不及無過也¶
詩至少陵書至魯公畫至二米古今之變天下之能事¶
畢矣獨髙彦敬兼有衆長出新意於法度之中寄妙理¶
於豪放之外所謂游刃餘地運斤成風古今一人而已¶
梅花道人吳仲圭畫(見仲圭漁父/圖零冊䟦)¶
<pb:KR3h0068_WYG_031-59a>¶
此幅余爲庶常時見之長安邸中已歸雲間復見之顧¶
中舎仲方所仲方諸所藏大癡畵盡歸於余獨存此耳¶
觀大癡老人自題亦是平生合作張伯雨評云峰巒渾¶
厚草木華滋以畵法論大癡非癡豈精進頭陀而以釋¶
巨然爲師者耶不虛也(陡壑宻/林圖)¶
畵家初以古人爲師(見黄子久天/池石壁圖䟦)¶
此吾松顧中舍名正誼之所藏也中舎持入長安爲川¶
中郭民部所購顧舎人每向余惋惜忽忽二十年客有¶
<pb:KR3h0068_WYG_031-59b>¶
游蜀者得之歸江南舍人已千古矣楚弓楚得以故復¶
收之(子久陽明/洞天圖)¶
黄子久有三教堂所至之處三教髙流皆就之談道機¶
鋒電發其博學乃爲畵所掩耳¶
黄子久畵以余所見不下三十幅要之浮巒暖翠第一¶
雲林生平不畵人物惟龍門僧一幅有之亦罕用圖書¶
惟荆蠻民一印者其畵遂名荆蠻民今藏余家¶
雲林畵江東人以有無論清俗余所藏秋林圖有詩云¶
<pb:KR3h0068_WYG_031-60a>¶
雲開見山髙木落知風勁亭下不逢人夕陽澹秋影其¶
韻致超絶當在子久山樵之上¶
雲林山水早歲學北苑後乃自成一家圖繪寳鑑以爲¶
師馮覲覲閹人耳雲林負氣節必不師其畵¶
梁溪華學士收藏法書名畵爲江南冠檇李項子京後¶
起與之鬭勝元季四大家無所不有惟倪迂畵寥寥畵¶
猶易致畵卷絶少項所藏獅子林圖華則鶴林圖耳文¶
太史父子嘗欲兩家合併爲一各不相下獅子林爲京¶
<pb:KR3h0068_WYG_031-60b>¶
口張修羽所收余數訪華文伯於東臯亭山出此見示¶
如徐洪客一見唐文皇心降神伏咄咄歎賞文伯覺余¶
雅好便以見歸幾同豪奪豈亦學士公㸃頭相許爲同¶
官同味令其文孫作米老捐硯山故事耶¶
石田先生於勝國諸賢名蹟無不摹寫亦絶相似或出¶
其上獨倪迂一種淡墨自謂難學葢先生老筆宻思於¶
元鎭若淡若踈者異趣耳獨此幅蕭散秀潤最爲逼古¶
亦平生得意筆也¶
<pb:KR3h0068_WYG_031-61a>¶
寫生與山水不能兼長惟黄要叔能之余所藏勘書圖¶
學李昇金盤鵓鴿學周昉皆有奪藍之手我朝則沈啓¶
南一人而已此冊寫生更勝山水間有本色然皆眞虎¶
也¶
相如之賦昔人稱爲勸百風一此冊子畏之畵似勸希¶
哲之詩似風又幾於詈矣若夫王嬙以女兵柔(闕/)薛濤¶
以才媛娛賓不在亡國敗家之列當置輕典否則不免¶
重儓之誚(唐伯虎絶/代名姝圖)¶
<pb:KR3h0068_WYG_031-61b>¶
子昻嘗有創爲即工者題畵卷有曰余嘗畵馬未嘗畵¶
羊子中強余爲此不知合作否此卷特爲精妙故知氣¶
韻必在天生非虛也¶
李思訓畵一魚甫完未施藻荇之類有客扣門出看尋¶
入失去畵魚使童子覔之乃風吹入池水拾視之惟空¶
紙耳後嘗戱畵數魚投池内經日夜終不去¶
王西園爲吾郡先輩名流葢與錢鶴灘同時訓倡甚有¶
髙韻余得其日紀數冊每遇書畵題詠隨手紀録如周¶
<pb:KR3h0068_WYG_031-62a>¶
宻烟雲過眼錄之類想見其人絶去俗事山水畵亦老¶
筆紛披似啓南本色此寫生四種拙中有巧非時師所¶
能湊泊也後有孫漢陽周山人宋居士各爲寫生似欲¶
與爭席恐非野老所堪然古質今妍各有獨詣未可抹¶
殺前人草創之力余不工花草畵以意定如此¶
江南顧大中嘗於南陵廵捕舫子上畵樊川南陵水靣¶
詩意時大中未知名人莫加重後爲客竊去乃共歎惋¶
余曾見文徴仲畵此詩意題曰吾家有趙榮禄仿趙伯¶
<pb:KR3h0068_WYG_031-62b>¶
駒小幅畵法妙絶間一摹之殊愧不似今余不復見徴¶
仲筆去二趙可知矣¶
管夫人墨竹世多有之余見山廬繡佛圖亦工山水今¶
復見此佛像及小楷皆有法度雖文敏續書數十行無¶
能逺過也白石翁䟦筆法不減涪翁垂始當作無始或¶
偶然筆誤耳¶
姚氏月華筆札之暇時及丹青花卉翎毛世所鮮及嘗¶
爲楊生畵芙蓉約畧濃淡生態逼眞然聊復自娛人不¶
<pb:KR3h0068_WYG_031-63a>¶
獲多見也¶
花品從衆香國中來臨風獨笑足令姚魏氣短便有羣¶
芳競妬其品自絶(畵海/棠)¶
趙子固畵水仙欲與楊無咎梅花作敵子固南宋人周¶
草窓廖瑩中極重其品曾刺舟嚴陵灘下見新月出水¶
大笑云此文公所謂緑淨不可唾乃我水仙出現也¶
昔見周貞靜先生小景雲山十餘幅絶類米虎兒髙尚¶
書及是又見行草書不減蘇玉局黄涪翁與其詩得三¶
<pb:KR3h0068_WYG_031-63b>¶
絶曾游楚中以一瓣香薦於先生遺愛祠少時讀先生¶
論數十篇至今不忘如此前輩風流今日殆盡良可興¶
慨¶
錢舜舉山水師趙令穰人物師李伯時皆稱具體趙文¶
敏嘗從之問畵法宋進士不仕元者此卷得李伯時筆¶
或亦臨本葢伯時畵阿羅漢粉本流傳勝國時尚多也¶
右仇實父臨趙伯駒光武渡河圖衷於李伯時單騎見¶
(闕/)與陳居中文姬歸漢二圖之間位置古雅設色妍麗¶
<pb:KR3h0068_WYG_031-64a>¶
爲近代髙手第一¶
道君皇帝以積墨寫石凡有六品後敷文學士小米䟦¶
於海岳菴中不似人間鈎勒法也然石田翁則云畵石¶
須用皴如寫大山則雋永有味漢陽先生嗜石不減米¶
顛生平畵石甚多獨此卷悉摹宣和所藏宣和一生寳¶
石皆爲(闕/)騎輦入黄沙白草此石出漢陽不知傳流幾¶
千百年信乎翰墨之(闕/)眞堪與萬乗埓也¶
唐李德裕採天下怪石聚之平泉别墅遺誡後昆曰有¶
<pb:KR3h0068_WYG_031-64b>¶
以平泉石輕與人者非佳子弟也内一醒酒石尤珍愛¶
之醉則踞焉今漢陽之寳石似不少遜而畵石疑較勝¶
唐詩云寒姿數片竒突兀曾作秋江秋水骨又云雪盡¶
身還瘦雲生勢不孤此頗足以狀石¶
昔人評石之竒曰透曰漏吾以知畵石之訣亦盡此矣¶
趙文敏常爲飛白石又常爲捲雲石又爲馬牙鈎石此¶
三種足盡石之變孫漢陽推其意爲此冊若使米公見¶
堪僕僕下拜¶
<pb:KR3h0068_WYG_031-65a>¶
此羅漢婁水生弇山先生所藏乃吾友丁南羽游雲間¶
時筆當爲丙子丁丑年如生力駒順風鴻非復晚歲枯¶
木禪也詩文書畵少而工老而淡淡勝工不工亦何能¶
淡東坡云筆勢崢嶸文采絢爛漸老漸熟乃造平淡實¶
非平淡絢爛之極也觀此卷者當以意求之¶
衆生有胎生卵生濕生化生余以菩薩爲毫生葢從畵¶
師指頭放光拈筆之時菩薩下生矣佛所云種種意生¶
身我說皆心造以此耶南羽在余齋中寫大阿羅漢余¶
<pb:KR3h0068_WYG_031-65b>¶
因贈印章曰毫生館(丁南羽白/描羅漢)¶
余嘗與睂公論畵畵欲暗不欲明明者如觚棱鈎角是¶
也暗者如雲横霧塞是也睂公胸中素具一丘壑雖草¶
草潑墨而一種蒼老之氣豈落吳下之畵師甜俗魔境¶
耶同觀者修㣲王道人也¶
余以辛卯之秋游武夷曾爲雲窩二律詩獨未爲圖耳¶
今見遜之此圖追踪子久烟雲奔放林麓深宻實爲畵¶
中之詩三十年前眼境重新坐收幔亭竒致歎服歎服¶
<pb:KR3h0068_WYG_031-66a>¶
(題王遜之/接筍峰圖)¶
沈石田每作迂翁畵其師趙同魯見輒呼之曰又過矣¶
又過矣葢迂翁妙處實不可學啓南力勝於韻故相去¶
猶隔一塵也遜之爲迂翁蕭踈簡貴如此圖者假令啓¶
南見之當咄咄歎賞¶
余以丙申冬得黄子久富春大嶺圖卷以丙寅秋得沈¶
啓南倣癡翁富春卷相距三十一年二卷始合初聞白¶
石翁有出藍之能乃多本家筆又雜以米家墨戱其肖¶
<pb:KR3h0068_WYG_031-66b>¶
似者過半不若遜之此圖氣韻位置遂欲亂眞也丁卯¶
夏五日雨窓觀長蘅鑒定(闕/)書此以志崇慕¶
李孝亷長蘅清修素心人也平生交有二孟陽一爲程¶
孟陽善畵一爲鄒孟陽善鑒畵過於程葢程以能畵故¶
不受法縛而鄒孟陽居六橋三竺湖山間每長蘅游屐¶
所至必與之俱乗頽然微醉有意放筆時輒以紙墨應¶
無論合作與否收貯如頭目腦髓果有以十五城易者¶
知其必不爲割好也長蘅以山水擅長余所服膺乃其¶
<pb:KR3h0068_WYG_031-67a>¶
寫生又有别趣如此冊者竹石花卉之類無所不僃出¶
入宋元逸氣飛動嗟嗟其人千古其技千古而孟陽爲¶
慶卿之漸離其交道亦是千古可傳也¶
勝國時畵道獨盛於越中若趙吳興黄鶴山樵吳仲圭¶
黄子久其尤卓然者至於今乃有浙畵之目鈍滯山川¶
不少邇來又復矯而事吳裝亦文沈之賸馥耳伯玉此¶
冊行筆破墨種種自超可謂剗俗入雅故當名家伯玉¶
寒士然從項氏弟兄游多見項子京所藏名畵遂爾有¶
<pb:KR3h0068_WYG_031-67b>¶
得吾友陳道醇特好之¶
畵家以神品爲宗極又有以逸品加於神品之上者曰¶
出於自然而後神也此誠篤論恐䕶短者竄入其中士¶
大夫當窮工極妍師友造化能爲摩詰而後爲王洽之¶
潑墨能爲營丘而後爲二米之雲山乃足闗畵師之口¶
而供賞音之耳目楊龍友生於貴竹獨破天荒所作台¶
蕩等圖有宋人之骨力去其結有元人之風雅去其佻¶
余訝以爲出入巨然惠崇之間觀止矣龍友一日千里¶
<pb:KR3h0068_WYG_031-68a>¶
春秋甚富未見其止不知分手之後變化若何余畵禪¶
室中專待溪藤一幅與摩詰同供養耳¶
王摩詰十九賦桃源行潘安仁三十作閒居賦孔彰今¶
年三十爲招隱詩志在林泉聲出金石其詩則取材於¶
選程格於唐奄有摩詰安仁之長而若置身於輞川莊¶
河陽别業以終老無朝市慕者雖年三十而摩詰安仁¶
晚歳﨑嶇涉世賦白首同所歸安得舎塵網之句蚤分¶
迷悟矣惟是詞之品雖懸畵師之習猶在其山川長卷¶
<pb:KR3h0068_WYG_031-68b>¶
不免乞靈於右丞然又出入荆闗規模董巨細宻而不¶
傷骨奔放而不傷韻似未以輞川爲竟者他時如韋蘇¶
州李晞古之大年詩畵更當何若以此少年之筆爲劵¶
可也¶
王叔明爲松雪甥居吳興最近太湖屢游東西洞庭兩¶
山嘗見其谿橋玩月圖又名具區林屋圖皆摹王右丞¶
石穴嵌空樹枝刻畵爲未變唐法也原之精於繪理自¶
出筆意一洗黄鶴老人氣習蒼莽秀潤君家顧長康眞¶
<pb:KR3h0068_WYG_031-69a>¶
有種耶¶
李昭道一派爲趙伯駒伯驌精工之極又有士氣後人¶
倣之者得其工不能得其雅若元之丁野夫錢舜舉是¶
已葢五百年而有仇實父在昔文太史亟相推服太史¶
於此一家畵不能不遜仇氏故作以賞鑒增價也實父¶
作畵時耳不聞鼔吹闐駢之聲如隔壁釵釧不顧其術¶
亦近苦矣行年五十方知此一派畵殊不可習譬之禪¶
定積刦方成菩薩非如董巨米三家可一超直入如來¶
<pb:KR3h0068_WYG_031-69b>¶
地也¶
古人論畵(見項易菴/畵聖冊䟦)¶
吾鄉米文豹以韜鈐爲冠軍常待詔闕下仰畵蘭自給¶
畵蘭深得文太史風韻今仕於閩獨不見其寫九節蘭¶
豈懷鄉結夢習此谷中草本耶且澗蘭以海禁鮮至猶¶
待將軍盪平海冦復還舊觀耳¶
古人左圖右書自虞舜時已有作繪彰施之論近代白¶
沙先生尤工畵梅講學家宗玩物喪志語幾所謂殺風¶
<pb:KR3h0068_WYG_031-70a>¶
景漢𤣥水獨取濓洛新安絶句詩寫爲八景一經㸃綴¶
便自風流不減輞川龍眠諸名蹟以爲臥遊其間無闗¶
浴沂悟境有進技者矣余好古人畵至爲人摹入中山¶
篋不免作此語䕶短𤣥水觀之無俗不眞即藝成道或¶
以此有取於余也¶
吾郡畵家顧仲方中舍最著其游長安四方士大夫求¶
者塡委幾欲作鐵門限以却之得者如獲拱璧今原之¶
長公元慶踵其家風有出藍之能又以精工佐其古雅¶
<pb:KR3h0068_WYG_031-70b>¶
如王氏之有羲獻竒矣竒矣¶
書有法帖尚可意求至於畵道必托縑素非木石雕鐫¶
所能傳者今宋元名筆一幛百金鑒定少譌輒収贋本¶
而淺學之流朝事執筆夕以自標或曰此學范闗此學¶
董巨殊可慚惶亦聞王安道之事乎安道精於醫自謂¶
天下少雙聞秦中有國醫不逺千里爲之傭保凡及三¶
年莫窺其際一日忽佐片言國醫駭之曰子非王安道¶
乎相視而笑安道遂縱游華山作圖四十幅而歸翰墨¶
<pb:KR3h0068_WYG_031-71a>¶
之事談何容易也(林雪/畵)¶
歲在己亥余北歸過汶上時于文定公以東平李室名¶
道坤者所作山水花卉冊見示託路大夫求余䟦北方¶
畵學自李夫人創發亦書家之有李衛奇矣奇矣山居¶
荏苒幾三十年乃聞閨秀之能畵史者一再出又皆著¶
於武林之西湖初爲林天素繼爲王友雲彼如北宗臥¶
輪偈此如南宗慧能偈或對境心不起或對境心數起¶
皆菩提增長求女人相了不可得然天素秀絶吾見其¶
<pb:KR3h0068_WYG_031-71b>¶
止友雲澹宕特饒骨韻假令嗣其才力殆未可量惜其¶
身世猶繞樹三匝非然明二三君子爲之金湯何自磨¶
磚作鏡余又惜于東阿雖度外憐才不遑見獻花天女¶
聽其説法與余同耳(林下/風畵)¶
趙承㫖畵滚馬管夫人隔垣窺公作滚馬形自此絶筆¶
葢傳神之妙能使生馬之神收入筆端杜工部丹青引¶
所謂花驄却在御榻上圉人太僕皆惆悵也李伯時畵¶
馬秀鐵靣呵之恐串習既久或墮馬趣則子昻變形益¶
<pb:KR3h0068_WYG_031-72a>¶
自可信吾邑顧太學家有鍼聖繡此八駿圖雖子昻用¶
筆不能辦亦當代一絶余每勸太學令多繡大士像以¶
助生天作佛之因正如秀鐵靣説法耳¶
董北苑僧巨然都以墨染雲氣有吐吞變滅之勢米氏¶
父子宗董巨然法稍刪其繁複獨畵雲仍用(闕/)　軍抝¶
筆如伯駒伯驌輩欲自成一家不得隨人去取故也¶
老米畵難於渾厚但用淡墨濃墨潑墨破墨積墨焦墨¶
盡得之矣¶
<pb:KR3h0068_WYG_031-72b>¶
米元暉自題瀟湘圖有詩云山中宰相有仙骨坐愛嶺¶
頭生白雲壁張此畵定驚倒先請倩人扶著君朱晦翁¶
又題云閒雲無四時散漫此山谷幸乏霖雨姿何妨媚¶
幽獨余每有當其語畵成即以題之庚戌春日寓於德¶
清吳禮部之來青樓樓收西湖之勝畵中所得不少余¶
自閩中歸阻雨湖上日望兩峰如濃墨畵每有所㑹輒¶
爲拈筆成此長卷凡半閲月雨霽圖窮别構一境不使¶
米氏父子可伎倆矣因記其歲月於此¶
<pb:KR3h0068_WYG_031-73a>¶
長興姚中丞家有黄子久臨溪書屋圖昔年曾訪之如¶
索靖觀碑今猶未盡其法聊以效顰耳¶
文太史本色畵極類趙承㫖苐微尖利耳同能不如獨¶
詣無取絶肖似所謂魯男子學桞下惠¶
吳文中爲米仲詔畵所藏石一卷仲詔走信三千里視¶
余余爲定名曰此洞天靈燄也葢文中以孫知㣲畵火¶
法爲此石傳寫神照而其蜿蜒垂垂者當作水觀劒峰¶
嶄截者當作金觀孤起林立者當作木觀坡陀平夷者¶
<pb:KR3h0068_WYG_031-73b>¶
當作土觀宋邵氏以石與金木水火土而六謂石具五¶
行之秀也仲詔所藏有之矣昔人聞鏡可照二十里許¶
者曰吾靣如楪子大安用是聞硯可呵之出水者曰一¶
文錢一擔水安用是此雖發於名賢之口未爲篤論物¶
有尤物如人有異人若夫蘇子瞻之仇池米元章之硯¶
山可抑其身價與他山之石等則相取桓圭衮裳足矣¶
何必臯契將取長矛大㦸足矣何必韓白哉豈直石之¶
不幸而已米蘇二公爲石兄作卞和泣意不在石也仲¶
<pb:KR3h0068_WYG_031-74a>¶
詔豈有異耶元章洞天一品石有甘露降其旁禮部狀¶
聞於朝今仲詔在輦轂之下太乙下觀百靈潜衛何止¶
甘露灑須彌而已(米仲詔/奇石圖)¶
畵圖與此卷(見右丞奕/棋圖外録)¶
　　汪玉水論畵¶
　　繪事名目¶
染(不描彩色/塗染出)　　　　　　渲(翎毛謂/之染渲)¶
界(界畫/屋宇)　　　　　　　　描(白描/人物)¶
<pb:KR3h0068_WYG_031-74b>¶
臨(看眞本/對臨)　　　　　　　摸(用紙/搨影)¶
傳(對靣/傳)　　　　　　　　寫(花果草木/禽獸寫生)¶
　畵則¶
白描　　　　　　水墨　　　　　淺絳色¶
輕籠薄罩　　　　五色幹淡　　　吳裝¶
大著色¶
　古今描法(一十/八等)¶
髙古游絲描(十分尖筆/如曹衣文)　　琴絃描(如周/舉類)¶
<pb:KR3h0068_WYG_031-75a>¶
鐵線描(如張/叔厚)　　　　　　行雲流水描¶
馬蝗描(馬和之顧興裔/類一名蘭葉描)　　釘頭鼠尾(武洞/清)¶
混描(人多/描)　　　　　　　橛頭描(秃筆也馬/逺夏圭)¶
曹衣描(魏曹/不興)　　　　　　折蘆描(如梁楷尖筆細/長長撇納也)¶
橄㰖描(江西顔/輝也)　　　　　棗核描(尖大/筆也)¶
柳葉描(似吳道子/觀音筆)　　　　竹葉描(筆肥短/撇納)¶
戰筆水紋描　　　　　　減筆(馬逺梁/楷之類)¶
柴筆描(麤大減/筆也)　　　　　蚯蚓描¶
<pb:KR3h0068_WYG_031-75b>¶
　皴樹法¶
松皮如鱗皴(寫針有䑕尾蝴蝶/車輪爪離等名)¶
栢皮如蠅皴　　　　　　栁身皴如交乂麻皮皴¶
梅身要㸃擦横皴　　　　梧桐樹身稀二三筆横皴¶
　樹枝四等¶
丁香(范/寛)　　雀爪(郭/熈)　　火燄(李遵/道)　拖枝(馬/逺)¶
　樹葉二十七等(靜存處士續增十七等/僃寫形狀見繪事指蒙)¶
描葉(有八/等)　　　墨葉(一/等)　　　　著色葉(一十/八等)¶
<pb:KR3h0068_WYG_031-76a>¶
　皴石法(㑹集諸/名家論)¶
麻皮皴(董源巨然/短筆麻皴)　　　　直擦皴(闗仝/李成)¶
雨㸃皴(范寛俗名芝麻皴諸家皴法俱/備頼頭山丁香樹芝麻㸃綴皴)¶
大斧劈皴(李唐馬/逺夏圭)　　　　小斧劈皴(李將軍/劉松年)¶
長斧劈皴(許道寧顔輝是也/名曰雨淋墻頭)¶
巨然短筆皴(江貫道/師巨然)　　　泥裏㧞釘皴(夏圭師/李唐)¶
米元暉拖泥帶水皴(先以水徧抺山形坡石大小/之處然後醮佳墨横筆拖之)¶
又亂雲皴　彈渦皴　　鬼靣皴　　骷髏皴¶
<pb:KR3h0068_WYG_031-76b>¶
馬牙勾(如李將軍趙千里先勾勒成山却以大青緑/著色方用螺青苦緑碎皴染兼泥金石脚)¶
　寫石二十六種¶
飛白(無色竹/蘭上用)　　雲母(中/等)　　　　山字(大青/石)¶
太湖(大黒/石)　　　盤陀　　　　　石筍(上尖/下大)¶
佛座大石　　　鬼靣　　　　　骷髏(與上/同)¶
獅子(可大/石)　　　臥虎(同/上)　　　　羊肚(白色小石植/竹蒲盆中)¶
馬牙(勾/描)　　　　馬鞍(半大/石)　　　鵞子(小碎/石)¶
鷹座(大/石)　　　　蚌蛤(小/石)　　　　牡礪(如雲/母)¶
<pb:KR3h0068_WYG_031-77a>¶
蝦蟆　　　　　彈窩(大/石)　　　　漿腦(白粉㸃出小/石亦可置盆)¶
筆架(勢如/山)　　　揷劒(細長/如劒)　　　坡脚(亂/石)¶
靈碑(青黒色仕女/竹木上用)勾勒(白/描)¶
　㸃苔¶
古多有不用苔者恐覆山脉之巧障皴法之妙今人畵¶
不成觀必須叢㸃不免有媸女添痂之誚若攢苔如仲¶
圭渴苔如叔明乃得個中之㫖¶
　染雲¶
<pb:KR3h0068_WYG_031-77b>¶
雲要湧起勢如飛動著色雲頭色要現雲脚要淡無踪¶
影爲妙董源山水上湥墨描成雲淡苦緑逐染馬夏用¶
秃筆淡描指甲雲亦以淡苦緑逐染若元暉彦敬山水¶
上積染出懵懂雲借絹地而成雲也至青緑山水淡墨¶
細描白雲或粉染出或粉細細絲省¶
　破墨¶
唐伯虎云作畵破墨不宜用井水性冷凝故也溫湯或¶
河水皆可洗硯磨墨以筆壓開飽浸水訖然後蘸墨則¶
<pb:KR3h0068_WYG_031-78a>¶
吸上匀暢若先蘸墨而後蘸水被水沖散不能運動也¶
　濃淡¶
徐充暖姝用筆山水中凡畵逺山峰青色露尖一切上¶
濃下淡此何理也因極意觀審久驗其不然上下濃淡¶
須一色乃得但爲雲所掩隔腰脚者則變換耳前人未¶
嘗言及¶
　去取¶
丹青志畵山不畵外畵水不畵均畵石不畵巧畵樹不¶
<pb:KR3h0068_WYG_031-78b>¶
畵孤畵路不畵直畵境不畵重畵貴不畵醜畵賤不畵¶
清畵錯不畵俗畵古不畵今¶
　兼擅¶
畵者六書象形之一故古人金石鐘鼎𨽻篆往往如畵¶
而畵家寫蘭寫竹寫梅寫葡萄多兼書法然畵用焦墨¶
生氣韵書用淡墨生古色¶
　好尚¶
唐喻鳬曰我詩無羅綺鉛粉宜其不售畵亦同之嘗見¶
<pb:KR3h0068_WYG_031-79a>¶
黄子久山水一幅上有句曲張雨詩由來老筆荆闗輩¶
施粉施朱笑後生¶
米南宮海嶽圖陳方叔常寄雲林簡云此圖拙古俗眼¶
罕識前輩常評其畵云大米造妙入無言雲林胸次清¶
曠筆意蕭逺當咄咄逼眞矣暇日能寄小立幅否耶¶
倪迂畵在勝國時可稱逸品昔人以逸品置神品之上¶
歴代惟張志和盧鴻可無愧色宋人中米襄陽在蹊逕¶
之外餘皆從陶鑄而來元之能者雖多然承率宋法稍¶
<pb:KR3h0068_WYG_031-79b>¶
加蕭散耳吳仲圭大有神氣黄子久特妙風格王叔明¶
奄有前規而三家未洗縱横習氣獨雲林古淡天然米¶
癡後一人而已(與思白畵/㫖少異)¶
孝廟時直畵史鍾欽禮王歡王諤善山水歡嘗畵萬里¶
長江圖進上孝廟悦之别索絹令畵十幅至三四而死¶
其吳偉善人物嘗爲皇太后傳神孝宗手捧絹格從旁¶
跪覧焉吕紀善翎毛藝冠一世張珍善花果尺寸之楮¶
人輒貴之林良蘆鴈即古人亦不能及邉景昭花鳥細¶
<pb:KR3h0068_WYG_031-80a>¶
巧工緻爲當時獨步云見左輔王維禎掠閒遂錄¶
　鈐記¶
郭熈畵於角有小熈字印趙大年永年則有大年某年¶
筆記蕭照以姓名作石鼔文書崔順之書姓名於葉下¶
易元吉書於石間宋思陵有御書之寳印書後有御書¶
瓢印王晉卿家藏則有寳繪堂方寸印米元章有米氏¶
審定眞蹟等印或用團印中作米芾字如蛟形江南李¶
主所藏則有建業文房之印内合同印陳簡齋則有無¶
<pb:KR3h0068_WYG_031-80b>¶
住道人印記蘇武功家則有許國後裔蘇耆國老等印¶
東坡則用一寸長形印文曰趙郡蘇軾圖籍吳傅朋則¶
曰延州吳悦曰吳悦私印¶
　功助¶
余觀畵之術非細也圖山林巖壑則使人忘囂塵志淡¶
薄圖川澤河海則使人心膽踈通神氣圓暢圖宫室則¶
能營計毫釐布指髙下使人身如可居狀若可入圖鬼¶
神威貌使人啟敬圖父子提擕則使人知孝圖君臣上¶
<pb:KR3h0068_WYG_031-81a>¶
下節義則使人知忠圖昆弟夫婦而友愛之情生圖主¶
賓而揖讓之儀見以至爲兵爲刑而愚人孺子見而亦¶
知惕懼善感惡勸入之深勸之易吾謂他無如也是將¶
可與文章並齒其助道之功豈淺淺乎美哉斯術之可¶
尚者如此嘉禾秀色玉水汪砢玉樂卿甫輯于青人巢¶
　　唐李嗣眞續畵品録¶
　　上一品(凡三/品)¶
劉褒　　　桓範　　　趙岐¶
<pb:KR3h0068_WYG_031-81b>¶
　　上品中(凡三/人)¶
陸探微　　閻立德　　閻立本¶
　　上品下(凡三/人)¶
王廙　　　張僧繇　　楊契丹¶
　　中品上(凡二十/一人)¶
衛協　　　史道碩　　曹髦　　　曹弗興(吳/)¶
顧愷之(東/晉)　戴逵　　　顧寳先　　顧景秀¶
袁蒨　　　史敬文　　蘧僧珍　　陸杲¶
<pb:KR3h0068_WYG_031-82a>¶
戴顒　　　姚曇度　　張善果　　張德童(諒/男)¶
曹仲逹　　袁子昻　　鄭法輪　　楊子華¶
董伯仁¶
　　中品中(凡四/人)¶
楊循　　　宗炳　　　陶景眞　　展子䖍¶
　　中品下(凡一十/二人)¶
荀勗　　　王獻之　　毛稜　　　顧駿之¶
謝赫　　　謝惠逺　　戴蜀　　　陸整¶
<pb:KR3h0068_WYG_031-82b>¶
江僧寳　　解蒨　　　王知愼　　劉堇¶
　　下品上(凡四/人)¶
毛惠秀　　史粲　　　嵇康　　　髙貴鄉公¶
　　下品中(凡一十/八人)¶
王羲之　　毛惠逺　　康元之　　陸探綏¶
范懐珍　　梁元帝　　聶松　　　髙尚士¶
(外/國)僧迦陀　吉底俱　　摩羅菩提　康菩提¶
鄭德文　　孜尚子　　江志　　　吳智敏¶
<pb:KR3h0068_WYG_031-83a>¶
楊須跋　　檀知政¶
　　下品下(凡三/人)¶
晉明帝　　蔡贇　　　范長¶
　　又(凡五十/二人)¶
蔡邕　　　夏瞻　　　謝雉　　　劉項¶
張墨　　　戴勃　　　史藝　　　劉斌¶
王微　　　尹長生　　吳暕　　　張則¶
僕道興　　陸紹祖　　劉徹　　　康昕¶
<pb:KR3h0068_WYG_031-83b>¶
濮萬年　　朱僧繇　　褚靈石　　蕭賁¶
張季和　　章愜伯　　謝約　　　蘧道敏¶
沈粲　　　僧惠覺　　鍾宗斐　　王奴兒¶
丁寛　　　王殿　　　陳公息　　沈標¶
虞堅　　　焦寳願　　嵇寳鈞　　因僧亮¶
徐德祖　　劉殺鬼　　髙孝珩　　閻思光¶
解悰　　　劉烏賊　　陳善見　　程瓚¶
李雅　　　王仲舒　　楊德紹　　周烏孫¶
<pb:KR3h0068_WYG_031-84a>¶
張仲舒　　范龍樹　　倪武端　　思靜心¶
　　朱景𤣥唐朝名畵錄目(神妙能逸/分爲四品)¶
　　國朝親王三人¶
漢王元昌　(鞍馬/雉兎)　(鷹鶻/竹鷄)¶
江都王　　(鞍馬圖/瑞應)¶
嗣滕王　　(蜂蟬/驢子)　(燕雀/水牛)¶
　　神品上一人¶
吳道𤣥　　(功德/鬼神)　(山水/禽獸)　(雲龍/臺殿)　(人物/草木)　(佛像/地獄)¶
<pb:KR3h0068_WYG_031-84b>¶
　　神品中一人¶
周昉　　　(寫眞/士女)　(神佛/圖障)　(天王/眞仙)¶
　　神品下七人¶
閻立本　　(寫眞/圖簇)　(人物/功徳)　(鞍馬/車服)¶
閻立德　　(職貢/圖)¶
尉遲乙僧　(菩薩/山水)　(人物/功德)　(外國/花鳥)¶
張藻　　　(松石/人物)　(山水/)¶
韓幹　　　(鞍馬/鬼神)　(髙僧/人物)　(佛像/花竹)¶
<pb:KR3h0068_WYG_031-85a>¶
李思訓　　(山水/草木)　(鳥獸/樹石)¶
薛稷　　　(鶴竹/菩薩)　(人物/青牛)　(佛像/花鳥)¶
　　妙品上七人¶
韋無忝　　(鞍馬/人物)　(異獸/花竹)¶
朱審　　　(山水/松石)　(竹樹/髙僧)¶
王維　　　(寫眞/松石)　(山水/樹木)¶
韋偃　　　(人物/山水)　(人馬/松石)　(僧佛/竹木)¶
王宰　　　(松石/山水)¶
<pb:KR3h0068_WYG_031-85b>¶
韓滉　　　(村田/水牛)　(人物/驢子)¶
楊炎　　　(松石/山水)¶
　　妙品中五人¶
陳閎　　　(寫眞/士女)　(人物/眞仙)　(鞍馬/禽獸)　(花木/佛像)¶
范長夀　　(風俗/人物)¶
張萱　　　(宮苑/士女)　(鞍馬子/貴公)¶
程修已　　(寫眞/鳥獸)　(人物/古賢)　(鞍馬/士女)　(花木/眞仙)　(草木/佛像)¶
　　　　　(山水/竹石)¶
<pb:KR3h0068_WYG_031-86a>¶
邉鸞　　　(花鳥/蜂蟬)　(樹木/雈竹)¶
　　妙品下十人¶
馮紹政　　(鸂鶒/龍水)　　　　盧楞迦　　(佛像/地獄)¶
戴嵩　　　(山澤/水牛)　　　　張孝師　　(鬼神/地獄)¶
楊光庭　　(眞仙/佛像)　　　　殷仲容　　(花鳥/竹木)¶
陸庭耀　　(功德/人物)　　　　蒯廉　　　(鶴竹/松石)¶
鄭儔　　　(樓臺/屋木)　　　　李顧　　　(竹木/山水)¶
　　能品上六人¶
<pb:KR3h0068_WYG_031-86b>¶
陳譚　　(山水/)　　　　　鄭䖍　　　(山水/)¶
劉商　　(松柏/竹木)　　　　　畢宏　　　(松石/雲水)¶
韋鸞　　(花鳥/山水)　　　　　王定　　　(佛像/髙僧)　(菩薩/)¶
　　能品中二十八人¶
楊辨　　　(山水/)　　　　陸滉　　　(神佛/人物)¶
李仲和　　(蕃馬/犬兔)　　　　李衡　　　(蕃馬/)¶
王陁子　　(山水/)　　　　姚彦山　　(佛像/)¶
齊旻　　　(蕃馬/)　　　　冷元琇　　(花鳥/)¶
<pb:KR3h0068_WYG_031-87a>¶
髙雲　　　(士女/功德)　　　　衛憲　　　(花鳥/蟬雀)¶
譚皎　　　(士女/髙士)　　　　錢國養　　(花木/)¶
李仲昌　　(寫眞/)　　　　李倣　　　(寫真/)¶
張遵禮　　(武將/鞍馬)　　　　張正言　　(山水/)¶
孟仲暉　　(寫眞/)　　　　程伯儀　　(松石/功德)¶
沈寧　　　(松石/)　　　　劉罄　　　(松石/)¶
李倫　　　(佛像/菩薩)　　　　尹澄　　　(功德/)¶
侯造　　　(花竹/)　　　　趙立言　　(山水/)¶
<pb:KR3h0068_WYG_031-87b>¶
麴庭　　　(山水/)　　　　鄭珽　　　(檜樹/)¶
盧少長　　(鞍馬/)　　　　尹林　　　(功德/)¶
　　能品下二十六人¶
黄諤　　　(人馬/車馬)　　　　曹元廓　　(鞍馬/)¶
檀章　　　(花木/)　　　　耿昌言　　(山水/)¶
吳玢　　　(山水/)　　　　田湥　　　(蕃落/人馬)¶
盧弁　　　(猫兒/)　　　　陳庶　　　(花鳥/)¶
梁廣　　　(花鳥/)　　　　王朏　　　(士女/)¶
<pb:KR3h0068_WYG_031-88a>¶
白旻　　　(鷹鴿/)　　　　蕭溱　　　(士女/)¶
蕭悦　　　(竹/)　　　　　程邈　　　(花鳥/)¶
樂峻　　　(士女/山水)　　　　頂容　　　(山水/)¶
董奴子　　(花鳥/)　　　　衛芋　　　(花鳥/越人)¶
陳淨心　　(功德/)　　　　陳淨眼　　(功德/)¶
梁洽　　　(寫眞/功德)　　　　裴遼　　　(山水/)¶
張涉　　　(士女/)　　　　韓伯達　　(鞍馬/)¶
僧道玠　　(山水/)　　　　李湊　　　(士女/)¶
<pb:KR3h0068_WYG_031-88b>¶
　　逸品三人¶
王墨　　　(潑墨/松石)　(山水/雜樹)¶
張志和　　(人物/鳥獸)　(舟船/風月)¶
李靈省　　(山水/竹木)¶
　　李嗣眞畵錄云空有其名不見蹤跡不可定其品¶
　　格者凡二十五人¶
何墨君　王昭應　王雄　　段去惑　劉行臣¶
楊整　　陸慤　　劉智敏　荆元成　任質¶
<pb:KR3h0068_WYG_031-89a>¶
李國相　祝岳　　靳知翼　吳智敏　康薩陁¶
馬光業　馬樹應　楊朏　　周子朝　蔡金剛¶
許昆　　史晟　　王岳　　曹伯崇　胡宗¶
　　宋劉道醇五代名畵補遺目録¶
　　人物門¶
神品四人　韓求　　李祝　　張圖　　朱瑤¶
妙品四人　䟦異　　曹仲元　陶守立　王仁夀¶
能品二人　竹夢松　陸晃¶
<pb:KR3h0068_WYG_031-89b>¶
　　山水門¶
神品二人　荆浩　　闗同¶
　　走獸門¶
神品二人　胡瓌　　東丹王¶
　　花竹翎毛門¶
神品二人　鍾隱　　郭權輝¶
妙品一人　施璘¶
能品一人　丁謙¶
<pb:KR3h0068_WYG_031-90a>¶
　　屋木門¶
神品一人　衛賢¶
能品一人　何遇¶
　　塑作門¶
神品三人　楊惠之　劉九郎　　王溫(裝鑾/附)¶
　　彫木門¶
神品一人　技巧夫人嚴氏¶
　　劉道醇聖朝名畵評目録¶
<pb:KR3h0068_WYG_031-90b>¶
　　人物門¶
神品六人　王瓘(上/)　　王靄(中/)　孫夢卿　趙光輔(下/)¶
　　髙益　武宗元¶
妙品十五人王齊翰(上/)王士元　　侯翌　　蒲思訓(中/)¶
　　黄筌　黄居宷　孫知微　　孟顯　　周文矩¶
　　張昉(下/)王端　　勾龍爽　　陳用志　厲昭慶¶
　　王兼濟¶
能品十九人　楊斐(上/)　髙文進　　趙元長　髙元亨¶
<pb:KR3h0068_WYG_031-91a>¶
　　孫懷説(中/)南簡　　王道眞　牟谷　　釋元靄¶
　　尹質　　石恪(下/)　陳士元　王拙　　王居正¶
　　葉進成　燕文貴　葉仁遇　郝澄　　毛文昌¶
　　山水林木門¶
神品二人　李成　　范寛¶
妙品六人　髙克明　王士元　王端　　商訓¶
　　葉文貴　許道寧¶
能品十人　陳用志　黄懷玉　黄筌　　翟院湥¶
<pb:KR3h0068_WYG_031-91b>¶
　　劉永　　釋巨然　趙幹　　李隱　　龎崇穆¶
　　曹仁希¶
　　畜獸門¶
神品一人　趙光輔¶
妙品六人　趙邈卓　裴文睍　楊輝　　袁㠖¶
　　龍章　　何尊師¶
能品十二人　陳用志　馮清　　王士元　髙益¶
　　荀信　　吳懷　　董羽　　王道眞　李用及¶
<pb:KR3h0068_WYG_031-92a>¶
　　張鈐　　辛成　　馮進成¶
　　花竹翎毛門¶
神品四人　　徐熈　　唐希雅　黄筌　　　黄居寀¶
妙品九人　　趙昌　　陶裔　　徐崇嗣　　徐崇勲¶
　　梅行思　解處中　王曉　　母咸之　　傅文用¶
能品九人　　唐宿　　唐忠祚　夏侯延祐　劉文恵¶
　　王友　　(道/士)牛戩　閻士安　王端　　　劉夢松¶
　　鬼神門¶
<pb:KR3h0068_WYG_031-92b>¶
神品一人　　李雄¶
妙品一人　　高益¶
能品二人　　李用及　石恪¶
　　屋木門¶
神品二人　　郭忠恕　王士元¶
妙品二人　　燕文貴　蔡潤¶
能品三人　　吕拙　　劉文通　王道真¶
　書畵彚考卷三十一¶
