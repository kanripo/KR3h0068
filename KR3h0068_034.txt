# -*- mode: mandoku-view; -*-
#+TITLE: 式古堂書畫彙考
#+DATE: 2015-08-24 23:16:26.139848
#+PROPERTY: ID KR3h0068
#+PROPERTY: BASEEDITION WYG    
#+PROPERTY: JUAN 卷三十四
<pb:KR3h0068_WYG_034-1a>¶
欽定四庫全書¶
　書畫彚考卷三十四¶
　　　　　　　　　　刑部左侍郎卞永譽撰¶
　　畫四¶
厯代集册¶
　六法英華册(集梁唐宋元名蹟二十幅汪氏漱/六齋甲品内無欵者俱玉水題)¶
　　謝恭論畫有六法而首貴氣韻生動葢骨法用筆¶
　　非氣韻不靈應物寓形非氣韻不宣隨類傅彩非¶
<pb:KR3h0068_WYG_034-1b>¶
　　氣韻不妙經營位置非氣韻不真傳模移寫非氣¶
　　韻不化又前賢論畫有神逸能雅之懸以定品格¶
　　有軒冕岩穴之辨以㧞氣韻乃所謂氣韻者即天¶
　　地間之英華也六要六長俱寓其間矣余故取之¶
　　顔首云¶
　　第一幅¶
梁張僧繇龍圖(縑素/方本)¶
　　余得水墨游龍一幅頭角峥嶸雲氣泱漭絹素膩¶
<pb:KR3h0068_WYG_034-2a>¶
　　于紙㡬如古髹斷紋𤣥宰太史見之曰此僧繇筆¶
　　也所謂一㸃睛即欲飛去者葢僧繇在天監中以¶
　　右将軍守吳興丹青馳譽于時此真骨氣竒偉規¶
　　模宏逺與顧陸争先者矣禾興汪砢玉樂卿甫識¶
　　第二幅(至/)第五幅¶
唐李昭道金碧四景(俱縑/素本)¶
　　余墮地時先大父明甫在松郡得此圖擕歸塵翳¶
　　不可辨先君世賢即付裝潢善手澡以沸液絲理¶
<pb:KR3h0068_WYG_034-2b>¶
　　猶聨鮮彩頓復舊觀凡山川林麓樓臺人物在烟¶
　　霞縹緲間用金碧輝暎昭晰四時之景賞鑒家見¶
　　之無不曰非小李将軍安得有此一種家法砢玉¶
　　記¶
　　第六幅¶
李昇林壑髙賢圖(絹/本)¶
　　成都李昇五代時以善畫著名此幅林壑幽閒人¶
　　物髙古傑作也玉水子題于凝霞閣南之釣雪舫¶
<pb:KR3h0068_WYG_034-3a>¶
　　第七幅¶
周文矩修竹美人圖(縑素團扇/有對版)¶
　　羽服翩翩縞袂新桃花如面玉為神若非解佩湘¶
　　中女應是天台第一人禹泉夏曰瑚(應是宋/元人)¶
　　畫史稱周句容行筆瘦硬戰掣葢學其主李重光¶
　　書法至畫仕女則無顫筆大約體近周昉而纎麗¶
　　過之此圖是已迺南唐保大五年元㑹大雪别展¶
　　曲燕李建勲徐鉉以下皆有倡和太弟集為曲燕¶
<pb:KR3h0068_WYG_034-3b>¶
　　圖御容髙沖古主之太弟以下侍臣及法部絲竹¶
　　周文矩主之樓閣宫殿朱澄主之池沼禽魚徐崇¶
　　嗣主之雪竹寒林董元主之無非絶筆是人物尤¶
　　周待詔所工也砢玉䟦¶
　　第八幅¶
黄要叔錦葵圖(縑素/團扇)¶
　　余有黄少府所畫牡丹極傅染之妙兹錦葵一枝¶
　　又灼灼如生豈師滕昌祐筆耶抑資諸家之善而¶
<pb:KR3h0068_WYG_034-4a>¶
　　兼有之也傾國名花與臨砌小艶有各極其致耳¶
　　玉水¶
　　第九幅¶
米友仁山水(縑素/團扇)¶
　　元暉擅家學故烟雲變滅林泉㸃綴草草而成不¶
　　失天真葢意在筆先正是古人作畫妙處樂卿識¶
　　第十幅¶
夏禹玉寒山行旅圖(絹/本)¶
<pb:KR3h0068_WYG_034-4b>¶
　　禹玉筆法蒼老而墨色如傅粉之色觀此良然玉¶
　　水¶
　　第十一幅¶
馬和之鶉奔圖(絹横/披)¶
　　馬侍郎寫衛風鶉奔章不寫宣姜妷事但寫鶉雀¶
　　奔彊樹石動合程法覽之沖然繇其胸中自有風¶
　　雅也¶
　　第十二幅¶
<pb:KR3h0068_WYG_034-5a>¶
馬和之定中圖(絹横/披)¶
　　登丘相度得文公營徙之狀子來趨事得國人悦¶
　　復之象其蒼莾攸鬰則樹之榛栗椅桐梓漆也定¶
　　宿在中于以作室可想見矣此真千古句圖樂卿¶
　　第十三幅¶
馬和之干旄圖(絹横/披)¶
　　孑孑干旄建於車後兩服兩驂而維之正見衛大¶
　　夫見賢之勤而彼姝者子罄折且前是欲以畀之¶
<pb:KR3h0068_WYG_034-5b>¶
　　之氣象耳衣折作馬蝗描古法昭燦如覩商周法¶
　　物樂卿¶
　　第十四幅¶
馬和之載驅圖(絹横/披)¶
　　許穆夫人本無唁衛事故不作驅馬悠悠惟指其¶
　　憂心焉而已乃猶作許大夫來告則以是夫人意¶
　　中事故不妨象外描寫若馬工部之落筆飄逸倣¶
　　吳裝法也右四册向為項又新所藏聞當時價值¶
<pb:KR3h0068_WYG_034-6a>¶
　　百鎰砢玉¶
　　第十五幅¶
馬待詔春郊牧放圖(絹斗/方)¶
　　&KR0604;蹀無須錦障泥柳絲不綰且長嘶落花好倩連¶
　　錢色寫出蕭蕭散牧蹊平陽龍惕子題¶
　　第十六幅¶
楊妹子菊花圖并題(絹横披/有對版)¶
莫惜朝衣准酒錢淵明身即此花仙重陽滿滿杯中泛¶
<pb:KR3h0068_WYG_034-6b>¶
一縷黄金是一年賜大知閤¶
　　楊娃為寧宗后之女弟故稱妹子以藝文供奉内¶
　　庭凡頒賜貴戚畫必命娃題署故稱大知閤然印¶
　　文擅用坤卦人譏其僭越王弇州以其字柔媚而¶
　　有韻乃此畫亦清妍而有致苐畫記稗乗獨遺之¶
　　不得與建炎劉夫人希並垂為欠事希掌内翰文¶
　　字善畫師古畫上用奉華堂印玉水¶
　　第十七幅¶
<pb:KR3h0068_WYG_034-7a>¶
李薊國墨竹圖(縑素/團扇)¶
　　人謂息齋之竹真而不妙乃此則真而妙者也玉¶
　　識¶
　　第十八幅¶
趙松雪古木竹石圖(絹本水/墨飛白)¶
　外録¶
　　珊瑚網云此幅得之於項氏為挂軸下有子京題¶
　　云元趙孟頫子昻枯木竹石明嘉靖四十年秋八¶
<pb:KR3h0068_WYG_034-7b>¶
　　月購於吳淞張氏項&KR0472;林真賞敝字號¶
　　第十九幅¶
柯博士山水(紙本小單條山/水嶙峋淹潤)¶
(欵書/)至正三年夏五月既望作於香光精舎丹丘柯九¶
　　思¶
　　第二十幅¶
盛子昭赤壁圖(絹素團扇/有對題)¶
　　白露横江水接天百年餘興尚依然只今惟有江¶
<pb:KR3h0068_WYG_034-8a>¶
　　心月曾照坡仙載酒船虚菴¶
　　虎豹虯鼉自滿胸却乗孤鷁汎秋風絶勝繞樹烏¶
　　三匝驚散江心一炬紅荷鋤散人¶
　　天地間自然之文惟畫能寓其形而并載其理故¶
　　自舜妹嫘始封膜繼焉形理無窮寫之不盡代不¶
　　乏名家也余自霞玩韻賞後復振舊藏搜新得成¶
　　册正見畫無絶筆耳然欲出則子美囊空欲處則¶
　　淵明瓶竭有如昔人所云饑不可以當食寒不可¶
<pb:KR3h0068_WYG_034-8b>¶
　　以當衣者夫亦以左圖右史形理攸闗不難更書¶
　　癡作畫癡乎漫仕汪砢玉識¶
　丹青三昧冊(集唐宋元名蹟凡二十幅汪氏家/藏甲乙品内題無欵者俱玉水題)¶
　　杜東原先生云繪畫之事胸中造化吐露於筆端¶
　　恍惚變幻象其物宜足以啟人之髙致發人之浩¶
　　氣葢繇丹青中得厥三昧耳余嘗見趙伯駒畫卷¶
　　自題標之遂于六法英華後復將丹青剔三昧焉¶
　　第一幅¶
<pb:KR3h0068_WYG_034-9a>¶
王右丞雪圖(縑素小單條/上舊題此欵)¶
　　偃曝餘談山水畫自唐始變古法葢有兩宗李思¶
　　訓王維是也李之傳為宋趙伯駒伯驌以及于李¶
　　唐郭熈馬逺夏圭皆李𣲖王之傳為荆浩闗仝董¶
　　源李成范寛以及於大小米元四大家皆王𣲖李¶
　　𣲖粗硬無士人氣王𣲖虚和蕭散此又慧能之禪¶
　　非神秀所及也至郭忠恕馬和之又如方外不食¶
　　烟火人另具一骨相者是摩詰雪圖足以冠斯冊¶
<pb:KR3h0068_WYG_034-9b>¶
　　矣繡水汪砢玉¶
　　第二幅¶
江貫道霅川秋意圖(絹本/團扇)¶
　　霅川為江參所居深得湖天之趣平逺曠蕩盡在¶
　　方寸此則兼層巒叠嶂秋意無窮不下三衢崇蘭¶
　　圖也¶
　　第三幅¶
貫道霅川雪景圖(絹本/團扇)¶
<pb:KR3h0068_WYG_034-10a>¶
　　江郎形貎清癯嗜香茶以為生其寫彼中雪景髙¶
　　潔之况可想見其撫絃不彈時矣夗水菰蘆中人¶
　　第四幅¶
劉松年長樂清吹圖(縑素/斗方)¶
　　錢唐暗門劉在寧宗朝以進耕織圖稱㫖賜金帶¶
　　此作宫中歌吹景纎悉在目未識曽經宸覽否樂¶
　　卿¶
　　第五幅¶
<pb:KR3h0068_WYG_034-10b>¶
劉松年未央捉麈圖(縑素/斗方)¶
　　劉待詔師張敦禮工人物山水精妙過于師如此¶
　　圖焉乃有以劉夢松劉松老混之不知夢松所長¶
　　水&KR0472;花鳥也松老所學東坡竹枝也二人各自成¶
　　家耳¶
　　第六幅¶
黄居宷筍雀圖(縑素/斗方)¶
　　伯鸞為黄筌季子能世其家學作花枝翎毛皆妙¶
<pb:KR3h0068_WYG_034-11a>¶
　　得其真寫怪石山景徃徃過其父宋太宗朝授光¶
　　禄丞委之摉訪名畫詮定品目當時較藝者視黄¶
　　氏體製為優劣去取是所寫筍雀特其一斑不足¶
　　窺全豹也¶
　　第七幅¶
蘇漢臣子卿持節圖(縑素/斗方)¶
　　開封蘇承信畫師劉宗古製作極工人物尤著色¶
　　鮮潤體度如生而有嫌以筆端微滯者豈但見其¶
<pb:KR3h0068_WYG_034-11b>¶
　　寫意草草如此圖者耶¶
　　第八幅¶
魯宗貴黄鶯海棠圖(絹/本)¶
　　紹定魯待詔善畫花鳥窠石描染極佳是幅正所¶
　　長¶
　　第九幅¶
陳珏觀瀑圖(絹/本)¶
　　錢塘陳桂岩寳祐年待詔善著色山水人物如此¶
<pb:KR3h0068_WYG_034-12a>¶
　　圖¶
　　第十幅¶
趙彞齋水仙圖(絹横披/設色)¶
　　瀟踈竹徑浥香寘疑雪疑梅冷韻妍冉冉碧烟籠¶
　　玉蘂盈盈白月瀉金鈿不禁清露翩躚態毎邇迴¶
　　風綽約前自是凌波拾翠種倚闈幽伴恰相憐¶
　　咏水仙花此砢玉髫年韻語也見子固筆偶憶得¶
　　題之¶
<pb:KR3h0068_WYG_034-12b>¶
　　第十一幅¶
錢玉潭薝蔔畫眉圖(牋/本)¶
　　舜舉花木翎毛師趙昌此幅工緻中有老意¶
　　第十二幅¶
吳仲圭山水(紙横/披)¶
(欵書/)至正三年春三月梅花道人戱墨(草/書)¶
　　楳花菴主是吾師水墨微踪一一竒此紙拾他餘¶
　　馥去淡烟踈樹晚離離沈周(小字書/畫上)¶
<pb:KR3h0068_WYG_034-13a>¶
　　第十三幅¶
黄子久山水(絹挂軸因壊其/上遂截入册)¶
　　一峯毎作畫必登樓觀雲氣變幻以為布置仙筆¶
　　也¶
　　第十四幅¶
商集賢昇平宴息圖(紙團/扇)¶
　　四海一兮烟塵清休徵至兮品物亨原田兮膴膴¶
　　灌木兮青青振鷺于飛兮肅肅黄鳥和鳴兮嚶嚶¶
<pb:KR3h0068_WYG_034-13b>¶
　　斯民兮何幸際時兮休明瞻彼樂土兮豈獨輞川¶
　　乃知開元兮不為昇平家給兮人足既安兮且寧¶
　　以遊兮以息有觀兮有亭景山可仰兮流泉可聽¶
　　朝夕晏晏兮逍遥百齡欲觀風兮此其徵猗歟帝¶
　　力兮孰得而名蘇伯衡(書圖/上)¶
　　第十五幅¶
倪雲林竹石圖(絹單/條)¶
　　此浄名菴主墨妙也與吾家舊藏篝燈聽雨圖相¶
<pb:KR3h0068_WYG_034-14a>¶
　　似¶
　　第十六幅¶
曹貞素寒林白石圖(紙横/披)¶
(欵書/)至正戊辰九月作于常清浄齋雲西老人曹知白¶
　　第十七幅¶
盛子昭秋林垂釣圖(絹/本)¶
(欵書/)武塘盛懋¶
　　魏塘盛洪甫善畫懋其子也世其家學而過之¶
<pb:KR3h0068_WYG_034-14b>¶
　　第十八幅¶
林塘生竹石圖(絹斗方對題/失去詩録存)¶
　　翠羽風前葉秋聲雨一枝詩題春粉節綳脱玉嬰¶
　　兒¶
　　第十九幅¶
陸天遊破牕風雨圖并題(紙横/披)¶
四簷風雨晝昏昏小紙斜牕破&KR0472;痕翻得杜陵巫峽語¶
歸雲擁樹失前村陸廣¶
<pb:KR3h0068_WYG_034-15a>¶
　　第二十幅¶
倪仲正牧羊圖(絹團扇一/對合裱)¶
　　髙友明水嘗得宋元人畫册内倪迂山水一方是¶
　　最得意者即掲出獨裝一卷餘悉作交易去余因¶
　　得其倪端二幅頗工緻然端國初人也聊以殿此¶
　　玉水¶
　厯代名畫大觀髙册(集唐宋元名蹟/凡二十九幅)¶
　　第一幅¶
<pb:KR3h0068_WYG_034-15b>¶
唐王摩詰雪堂幽賞圖(長方絹本著色山居雪霽髙士/兀坐木榻童子捧茶侍堂外松)¶
　　(竹蕭森梅花爛/然堦有孤鶴)¶
　　題王摩詰雪堂幽賞¶
　　雪堂有髙士踞榻孰可擬若非磨鏡客定為袁安¶
　　氏門僻絶車馬庭閒饒衆美三友映四清孤鶴充¶
　　小史竒峯玉琢屏寒澗琴調水謝莊賦缺然左思¶
　　招未已千秋雪未消當年人弗起郢曲不堪聞况¶
　　乃聽下里熱心既成冰冷眼須留此半棹剡溪興¶
<pb:KR3h0068_WYG_034-16a>¶
　　却落右丞指摹出無聲詩翩翩壓小李𤣥圃人如¶
　　玉鵞湖絹似紙一段輞川情借兹發長技既堪夜¶
　　讀書又合嵗寒㫖䇿蹇殊多事長卧亦太詭悠哉¶
　　兀坐翁太素具尺咫崇禎庚午孟夏十又一日清¶
　　癯外史朗白徐守和¶
　　此為右丞真蹟生平僅五見之然實深幸矣壬申¶
　　清和之望董其昌觀并識(右俱對題藏/經長方紙本)¶
　　第二幅¶
<pb:KR3h0068_WYG_034-16b>¶
唐吳道子佛像(唐硬黄紙本水&KR0472;佛相半身被髪衣蒲/偏袒手捧經帙面目容貌備極莊嚴服)¶
　　(式衣紋既古且雅印/四方模糊殘缺莫辨)¶
　　披髪編蒲浄法身手持經卷現童真法門不二無¶
　　言説慚愧毘耶彼上人大乗山比丘志恩拜贊(行/書)¶
　　(圖/上)　　芾(圖左/角下)¶
　　第三幅¶
唐曹霸玉花驄圖(方絹本著色玉花/驄跨朱衣奚官)¶
　　千里驍騰思欲馳奚官相對不相知天閑十二春¶
<pb:KR3h0068_WYG_034-17a>¶
　　深處正是塵清瀚海時臨江習嘉言¶
　　苜蓿春深馬力强奚官牽挽勢騰驤太平無事邊¶
　　&KR0463;静散牧優閒樂嵗康海昌王賔¶
　　第四幅¶
唐張萱蕉石士女圖(長方絹本著色髙髻美人捉團扇/憑&KR0785;瓏大石石後綠蕉數本雪描)¶
　　(探身出/蕉隂)¶
　　第五幅¶
蘇東坡題唐崔徽自寫真(唐紙本著色崔徽自寫真烏/雲欲墜秋波凝愁珠飾紺衫)¶
<pb:KR3h0068_WYG_034-17b>¶
　　(春尖横指雖貌豐肌潤/而有惨淡懐人之意)¶
(欵書/)崔徽病中寫寄裴使君但徽不及卷中人矣¶
　　玉釵半脱雲垂耳亭亭芙蕖在秋水當時薄命一¶
　　辛酸千古華堂奉君子水邊何處無麗人近前細¶
　　㸔丞相瞋不如丹青不解語世間言語元非真知¶
　　君被惱更愁絶卷贈老夫驚老拙為君援筆賦梅¶
　　花未害廣平心似鐵　謝章質夫見恵崔徽真(東/坡)¶
　　(行書題宋闊簾/紙本裝圖上)¶
<pb:KR3h0068_WYG_034-18a>¶
　　第六幅¶
北宋僧巨然山居鼓琴圖(絹本水墨淡色茅屋數間古/樹暎帶外圍籬落有石峙焉)¶
　　(屋中一人膝琴自鼓蕭然髙寄逺山叠樹樓閣重/重一人負擔山隈似有入林之狀其布置精宻筆)¶
　　(底豪健真為/巨僧上品)¶
(欵書/)巨然(小楷書凡四見在圖右石壁/上者二在圖左角下者二)¶
　　第七幅¶
宋李成秋山静釣圖(長絹本淡色秋山踈/樹重溪兩舟垂釣)¶
　　第八幅¶
<pb:KR3h0068_WYG_034-18b>¶
宋范寛秋山行旅圖(長方絹本著色山/水秋林行人䇿蹇)¶
　　第九幅¶
宋僧繼肇溪山静釣圖(紙本淡色青松丹樹聳立溪邊/舟坐一人絳衣垂釣而溪山人)¶
　　(物文秀閒雅真令人置身烟霞間葢同/時巨然可資繼起叔明實得力于此)¶
　　第十幅¶
宋趙昌杏花圖(長方絹本著色杏/花一樹嫣然明媚)¶
　　第十一幅¶
宋崔子西喧晴圖(長方絹本著色垂/柳數枝翻飛二雀)¶
<pb:KR3h0068_WYG_034-19a>¶
(欵書/)天聖甲子秋日濠梁崔白畫喧晴圖(書圖/左)¶
　　押(髙宗/書)¶
　　黒頭禽笑白頭禽頭白多因計慮深栖向柳條尤¶
　　不稳從風斜折更闗心草菴居士胡安國(書右/角下)¶
　　第十二幅¶
宋李希成映雪讀書圖(絹本水墨淡色一閣當中湘簾/髙揭一人端坐匡牀几攤書卷)¶
　　(閣外崇山積素虬木凝寒一僕倚鑱呵凍葢孫康/映雪讀書圖也景明筆浄入目瑩然是學營丘而)¶
　　(酷肖/者)¶
<pb:KR3h0068_WYG_034-19b>¶
　　第十三幅¶
南宋米元暉雲山墨戱圖(長紙本水墨雲山/重叠烟樹迷離)¶
(欵書/)友仁(書右/角下)¶
　　此幅余見之海上顧中舎家筆墨淋漓氣運生動¶
　　元暉自謂墨戱足正千古謬習信不誣也甲戌仲¶
　　春既望其昌題(對題/絹本)¶
　　第十四幅¶
南宋林椿桂竹翠鳥圖(長絹本著色桂花竹葉遊蜂/下上翠鳥偷窺振羽欲趂)¶
<pb:KR3h0068_WYG_034-20a>¶
　　第十五幅¶
元趙子昻採蓮圖(長絹本著色松坡柳堤女伴方舟/採蓮岸上乗馬官人遲回目送)¶
(欵書/)延祐二年夏日寫趙孟頫(書左/角上)¶
　　誰道鵞兒黄似酒對酒新鵞得似垂絲柳松粉泥¶
　　金初染就年年春雪消時候　一縷柔情能斷否¶
　　雨重輕烟無力縈牕牖待㸔溪南隂十畆落花都¶
　　聚紅雲帚張雨(長方/紙本)¶
　　趙吳興採蓮圖王弇洲先生家藏物精工類趙伯¶
<pb:KR3h0068_WYG_034-20b>¶
　　駒而氣韻蕭逺有出藍之能足稱神品董其昌題¶
　　(藏經紙本/右俱對題)¶
　　第十六幅¶
趙子昻蘭石圖(長紙本水墨崖石側蘭花/一本小草叢棘交映珊珊)¶
(欵書/)大徳九年春松雪為叔明甥(書左/角上)¶
　　第十七幅¶
趙子昻竹石圖(長方紙本水&KR0472;崚嶒一石石背修/竹四竿枯者一坡盡處更出短梢)¶
(欵書/)子昻(書圖/左)¶
<pb:KR3h0068_WYG_034-21a>¶
　　第十八幅¶
元錢舜舉林檎白頭翁圖(長方紙本著色林擒一枝/八實二烏鳴啄生意儼然)¶
　　第十九幅¶
元髙彦敬山水(長方紙本水&KR0472;雲山蒼莾林/木荒率山徑行人樹杪古寺)¶
　　此髙尚書真蹟師大米而以吾家北苑法參合之¶
　　者君俞年姪深於此道知有同鑒也董其昌丁卯¶
　　長至日觀因題(對題/紙本)¶
　　第二十幅¶
<pb:KR3h0068_WYG_034-21b>¶
元黄大癡春山圖(長絹本著色春山叠翠樹木隂鬱小/橋幽居掩映林壑右角下古印殘缺)¶
(欵書/)大癡學人(書左/角上)¶
　　第二十一幅¶
元吳仲圭在竹圖(長方紙本水墨溪山叢竹/籬落村居一老扶杖度橋)¶
(欵書/)至正二年秋日張兄來儀訪予醉李因寫在竹圖¶
以贈之梅花道人(書右/角上)¶
　　第二十二幅¶
元倪雲林碧梧翠竹圖并題(長紙本淡色茅亭雙樹/叢竹清隂澄澈心目)¶
<pb:KR3h0068_WYG_034-22a>¶
翠竹蕭蕭倚碧梧一亭聊以賦閒居浮盃樂飲思潘岳¶
藻思春江濯錦如辛亥嵗三月二日寫寄贈仁仲醫師¶
并詩雲林生¶
　　梧竹聨隂翠欲飛茅亭雲散客初歸誰能為我擕¶
　　焦尾操作清風滿布衣永嘉陳亢宗¶
　　亭亭梧竹白沙間家在雲林近錫山今日鄉人對¶
　　圖畫尚憐風趣有髙閒吳下梁用行¶
　　第二十三幅¶
<pb:KR3h0068_WYG_034-22b>¶
元王叔明倣右丞湖山雪霽圖(長紙本著色崇山積雪/湖水拖藍漁父垂釣遊)¶
　　(人乗騎儼有/出藍之致)¶
(欵書/)王維湖山雪霽圖黄鶴山人王蒙臨(書右/角上)¶
　　第二十四幅¶
元曹雲西秋水釣舟圖并題(紙本長二尺闊一尺餘水/墨屏山懸瀑野水踈林乗)¶
　　(舟把釣真秋湖/風月中人也)¶
秋水拍湖魚正肥釣舟還好趁斜暉晚風拂面酒未醒¶
新月流光又上衣　至正辛丑夏五月雲西老人曹知¶
<pb:KR3h0068_WYG_034-23a>¶
白(行楷書/右角上)¶
　　第二十五幅¶
元曹雲西平逺松亭圖(長方紙本水墨平坡古/松茅茨小亭卓於松下)¶
(欵書/)窪盈軒為良常草堂作(書左/角上)¶
　　第二十六幅¶
元唐子華風微笛逺圖并題(長紙本水墨長松古木/一客放舟吹笛中流)¶
雨過山色清風微笛聲逺(原蹟逺字下寫一青/字首句清字㸃去)至正二¶
年二月八日舟過楚湘&KR0363;牕無聊作此以遣孤悶子華¶
<pb:KR3h0068_WYG_034-23b>¶
(書右/角上)¶
　　第二十七幅¶
元鄭禧林泉髙蹈圖(紙本水墨山深林茂長橋流水溪/邊有亭數楹兀坐人一林下兩人)¶
　　(散歩似訪水亭中人筆/雄墨老覺有不盡之藏)¶
林泉髙蹈¶
戊辰早秋畫於閒閒室鄭禧(行書圖/左角上)¶
　　第二十八幅¶
元馬文璧春山晚翠圖(長方絹本淡色重/山白雲柳堤水閤)¶
<pb:KR3h0068_WYG_034-24a>¶
(欵書/)至正十三年五月馬文璧為齊賢學博寫春山晩¶
翠圖(書左/角上)¶
　　第二十九幅¶
元方方壺疎山圖(長紙本著色蒼山/古寺雲烟縹緲)¶
(欵書/)金峯上人來為疎山第一座訪予山中作此為贈¶
金門羽客方方壺(𨽻書左/角上)¶
　歴代名畫大觀大推&KR0963;册(集宋元名/蹟凡九幅)¶
　　第一幅¶
<pb:KR3h0068_WYG_034-24b>¶
宋李伯時掃象圖(推&KR0963;紙本著色白象兩奚奴執帚運/水洗刷大士二朱衣卓錫旁觀一僧)¶
　　(執杖一僧捧巾威儀肅然圖左右多/項氏印不録乂三角各有古印莫辨)¶
　　稽首普賢真大士願海宏深知莫測誓度羣迷㧞¶
　　有流萬行周圓妙嚴飭善攝超諸方便門刹塵徧¶
　　入無窮極變現身出毛孔香法界薫聞百千億遊¶
　　戱親乗白象王無染示同純一色靈山贊化釋迦¶
　　尊演揚清浄成十力偉哉龍眠古畫師幻理丹青¶
　　狀殊特錦幪新卸上方回微汗初乾來浣滌肉山¶
<pb:KR3h0068_WYG_034-25a>¶
　　磊磈雪毛茸指顧奚奴輕拂拭飛龍蹴踏見雄姿¶
　　渡河兔馬那能識善來居士號如心珍襲此圖窺¶
　　聖蹟自非力建精進幢法王大寳何由得我今讚¶
　　述妙言詞禮敬十方誠靡忒願同一切諸有情如¶
　　是常稱佛功徳　如心居士寳藏此卷久矣今出¶
　　示於予求志一言予嘉其誠謹述長偈讚之如右¶
　　前大蘆退牧道人四明曇鍠(横題推/&KR0963;紙本)¶
　　第二幅¶
<pb:KR3h0068_WYG_034-25b>¶
南宋趙子固嵗寒三友圖(推&KR0963;紙本水墨折枝松竹梅/各一花葉參錯各自分明筆)¶
　　(畫清勁綽/有餘姿)¶
　　第三幅¶
南宋丁野堂道塲山圖(推&KR0963;絹本水墨雲山竹樹平坡/間二客對坐一人度橋來水滸)¶
　　(扁舟撥/棹将泊)¶
(欵書/)野堂(𨽻書左/角下)¶
　　道塲山頂何山麓上徹雲&KR0280;下幽谷我從山水窟¶
　　中來尚愛此山㸔不足陂湖行盡白漫漫青山忽¶
<pb:KR3h0068_WYG_034-26a>¶
　　作龍蛇蟠山髙無風松自響誤認石齒號驚湍山¶
　　僧不放山泉出屋底清池照瑶席階前合抱香入¶
　　雲月裡仙人親手植出山迴望翠雲鬟碧瓦朱甍¶
　　縹緲間白水田頭問行路小溪深處是何山髙人¶
　　讀書夜逹旦至今山鶴鳴夜半我今廢學不歸山¶
　　山中對酒空三嘆子昻(對題推/&KR0963;紙本)¶
　　第四幅¶
元趙子昻天馬圖并題(推&KR0963;絹本著色一馬韉覆/黄帕朱衣奚官控轡前導)¶
<pb:KR3h0068_WYG_034-26b>¶
吾聞天子之馬走千里今之畫圖無乃是是何意態雄¶
且傑駿尾蕭梢朔風起毛為綠縹雙耳黄眼有紫焱兩¶
瞳方矯矯龍性合變化卓立天骨森開張伊昔太僕張¶
景順監牧攻駒閲清峻遂令大奴守天育别養驥子憐¶
神俊當時四十萬匹馬張公嘆其材盡下故獨寫真傳¶
世人見之座右久更新年多物化空形影嗚呼健歩無¶
由騁如今豈無腰褭與驊騮時無王良伯樂死即休¶
比嵗為容齋學士畫天馬圖忽已數年矣復索余寫杜¶
<pb:KR3h0068_WYG_034-27a>¶
拾遺天育驃騎歌于後予因奉使開平日久不能應命¶
兹偶於舟中檢出為篆書之惜不能工也延祐四年九¶
月既望吳興趙孟頫識(烏絲推&KR0963;/紙本篆書)¶
　　第五幅¶
元錢舜舉石勒問道圖(推&KR0963;紙本著色佛圖澄倚蕉隂/石屏閉目坐定右袒露肩左手)¶
　　(支頥旁一童擎杖杖挂一拂注視石勒作揺手狀/勒金冠朱衣俯首執恭後從武士二人捧符璽)¶
(欵書/)吳興錢選舜舉(行書/圖後)¶
　　錢舜舉畫法多出唐周昉好作古仙釋君臣髙賢¶
<pb:KR3h0068_WYG_034-27b>¶
　　(髙賢二字/墨蹟傍注)故實如明皇彈琵琶洪厓移居張果白¶
　　驢及石勒問道竹林七賢等圖余徃徃從好事家¶
　　見之不一而足此卷用筆纎勁設色古淡石虎英¶
　　雄之氣佛圖禪澄(澄字墨/蹟剔上)定之容皆超超𤣥著非¶
　　近世仇英輩所得彷彿也萬厯丙申二月二十又¶
　　二日舟出垂虹亭下題王穉登(行楷/書)¶
　　季龍(闕/)兒雄略類漢髙祖視劉聰輩猶孤豚乃屈¶
　　節一比丘奉命惟謹意者殺機太熾生靈肝腦塗¶
<pb:KR3h0068_WYG_034-28a>¶
　　地世尊憐憫衆生假此髠神通特制之耶是日次¶
　　尹山重題(小行/楷)¶
　　虎合掌欲前僮子作揺手狀止之乃知不獨圖澄¶
　　以虎為海鷗鳥(因測丹青用/心精苦重題)¶
　　勒狀䫉不作河朔氊裘(裘字墨/蹟傍注)相乃類中原偉丈¶
　　夫錢翁非以意為之必有所本二月春分日穉登¶
　　書於松院(行楷/書)¶
　　又一卷亦錢作自題詩云磊磊為人天下竒來參¶
<pb:KR3h0068_WYG_034-28b>¶
　　佛法始知機一言能悟圓通理却笑劉聰事事非¶
　　後有黄文仲字中二詩不録登記(小行/楷)¶
　　圖澄先勒後虎二石皆以澄故多所全活此卷本¶
　　畫勒乃悞作虎老人多忘事不覺自笑季龍即虎¶
　　字是嵗四月初六日栟櫚舘又題登(行/書)¶
　　第六幅¶
元柯敬仲古木寒梢圖(推&KR0963;紙本水墨古木一/株竹梢數葉蕭踈其下)¶
(欵書/)敬仲(書圖/左)¶
<pb:KR3h0068_WYG_034-29a>¶
　　短日虚牕俯逺郊髙林古木見寒梢春風一去支¶
　　離久無復丹丘綵鳯巢劉堪(書右/角上)¶
　　柯敬仲為鑒書博士内府厯代真蹟皆得題評故¶
　　行筆有北宋人風致雖然右軍墨池有識者曰假¶
　　令寡人耽之技不止此亦别具眼人語也其昌題¶
　　(對題推/&KR0963;紙本)¶
　　第七幅¶
元張子正鶺鴒圖(推篷紙本水墨鶺鴒二一飛一立/石上石下水荇浮葉極清曠之觀)¶
<pb:KR3h0068_WYG_034-29b>¶
(欵書/)至正庚子張子政作(行書/圖後)¶
　　物色晩蕭森岩崖秋水深鶺鴒在原意兄弟友于¶
　　心㸔畫思邊景懐歸動越吟行㸔逐輕翼飛棹適¶
　　江隂安成周子冶(行/書)¶
　　桃李紛華鶯亂啼争如原上鶺鴒飛日長一曲塤¶
　　㙈樂橘刺藤梢半掩扉金陵端木智(行草書連/周䟦一紙)¶
　　秋風原上鶺鴒鳴碧花(墨蹟花/字㸃去)草寒華夕露清寫¶
　　入畫圖㸔更好古今不盡弟兄情史官吳勤(行書/一紙)¶
<pb:KR3h0068_WYG_034-30a>¶
　　雙飛來去即相呼不是尋常燕雀徒人世弟兄忘¶
　　孝義試㸔原上鶺鴒圖錢唐髙讓(行書/一紙)¶
　　西風沙際鶺鴒鳴一歩相呼掉尾行周悵䦧墻燃¶
　　豆者可能無愧在原情博士錢仲益(草/書)¶
　　雨晴原草碧萋萋二鳥相隨不暫離急難相從思¶
　　阿弟披圖三復不勝思憲僉李顯(行草書連/錢䟦一紙)¶
　　落落平原兩鶺鴒行時掉尾復飛鳴物情當有急¶
　　難意何况人間好弟兄越人茂題(草書/一紙)¶
<pb:KR3h0068_WYG_034-30b>¶
　　第八幅¶
元方方壺恵山舟行圖(推篷紙本水墨髙山闊水蒼茫/烟樹隐見三舟一揚帆中流二)¶
　　(則舟子過橋挽䌫樹杪露/出兩桅足想恵山境界)¶
(欵書/)至正戊子十月過訪白雪先生舟次恵山作此奉¶
贈碧溪道友方方壺(行書圖/右角上)¶
　　甘河當日逄仙客七朶蓮花變金色洪崖得道隐¶
　　山東夜夜神光丹室白¶
　　聖元立極黄河清崆峒清問通神明作者七人不¶
<pb:KR3h0068_WYG_034-31a>¶
　　可作道非常道名難名　𤣥門後學龍虎山人吳¶
　　全節(行書藏/經紙本)¶
　　第九幅¶
徐幼文眠雲軒圖并題(推&KR0963;紙本水墨雲山逺近林木/髙低中横一橋石泉滚滚左有)¶
　　(山屋數間一人兀坐/其領略烟霞者耶)¶
谷口髙人宅晴雲自卷舒閒眠好天日清夢到華胥幼¶
文畫并題(行楷書/圖額)　駕(項氏編號字在圖前角下/前後鈐縫項氏諸印不録)¶
　　眠雲軒記¶
<pb:KR3h0068_WYG_034-31b>¶
　　余舊業九龍山山有石竇深叵測竇傍有湫淵黒¶
　　險絶相傳龍宅其中無寒署隂霽而雲生焉讀書¶
　　之暇柱頤坐石㸔雲去來其出也若有期還也若¶
　　有歸儵爾散也如㑹而離俄爾合也如附而依不¶
　　知雲之果有知果無知耶陟其髙滃然在足憑其¶
　　虚薆然在腋余固不期於雲雲亦不自知也甞名¶
　　其室曰留雲復自笑曰余留雲邪雲留余邪雲不¶
　　余留而余為雲留(留字&KR0472;/蹟傍注)邪淮浙兵起奔走辟亂¶
<pb:KR3h0068_WYG_034-32a>¶
　　與雲别且二十年毎懐留雲之樂杳不可得而陵¶
　　谷遷變湫溷竇塞雲之興亦不復如曩時矣於戱¶
　　雲為山川靈氣嘘吸變化莫可窺測而猶與時盛¶
　　衰余獨何悲哉思欲即所居構小軒顔曰懐雲以¶
　　倥偬未暇而吳門施君可堂以眠雲軒記屬余為¶
　　文噫君其得我心之同然者歟抑亦厭世紛慕曠¶
　　逸而将與天游也君居城郭去山輒數十里几榻¶
　　户牖未嘗與雲接然而君以醫濟人其利物之心¶
<pb:KR3h0068_WYG_034-32b>¶
　　油然以生勃然以興飄飄乎如御風凌虚於偃息¶
　　之頃雲非雲何計耶他日余将歸理舊業闢留雲¶
　　之室於山下懸一榻以待君君能為我來乎君來¶
　　雲将留君矣至正丙午秋八月既望嘉陵楊基記¶
　　(行書/一紙)¶
　　古弁一髙士白雲與之儔性懶復好眠招雲宿林¶
　　丘下雲作簟席上雲作衾裯雲去稍舒膝雲來正¶
　　蒙頭一生無心夢與雲兩悠悠自古眠雲樂世無¶
<pb:KR3h0068_WYG_034-33a>¶
　　一可侔浩然身欲飄若乗無倪舟朝至乎帝鄉夕¶
　　返乎僲洲寧知日月旋但覺乾坤浮□鷄呌不醒¶
　　窅窅空岩幽我觀山川氣出入不可求或逐鸞鶴¶
　　翔或從蛟龍遊或為風伯驅狼籍不得收或遭雨¶
　　師怒奔走無停休小生膚寸間大覆徧九州變化¶
　　實多狀欲算苦費籌奈何一室間爾獨解使留我¶
　　行塵霧區願出久未由舉足常防危開眼即見愁¶
　　不如閉户眠徃尋孔與周愧無山中縁雲肯相隨¶
<pb:KR3h0068_WYG_034-33b>¶
　　不唯當去從爾一夢三千秋勃海髙啟(行楷書/一紙)¶
　　元末國初名流羣起以詩文著稱者髙太史季廸¶
　　啟楊憲使孟載基張太常來儀羽徐方伯幼文賁¶
　　時稱髙楊張徐四大家而季廸之詩尚矣三公後¶
　　精繪事孟載兼善書是又不特以詩文見長也此¶
　　卷有烟嵐杳靄之致為幼文真蹟無疑楊之記書¶
　　法直入二王之室髙之詩蹟尤世罕覯皆為眠雲¶
　　軒而作圖詠文翰于焉備美可稱四絶真竒寳也¶
<pb:KR3h0068_WYG_034-34a>¶
　　石雲居士題(行書/一紙)¶
　厯代寳繪推篷册(集隋唐宋元/名蹟凡十幅)¶
　　第一幅¶
隋鄭法士讀碑圖(推&KR0963;絹本水&KR0472;孟徳觀碑故實楊修/拱立于後二武校倚馬一人抱文卷)¶
　　(來/)¶
　　第二幅¶
唐韋偃雙騎圖(推&KR0963;漬墨絹本著色二人/騎馬揚鞭控勒馳驟有神)¶
(欵書/)唐貞觀季春韋偃畫(𨽻書圖/左角)¶
<pb:KR3h0068_WYG_034-34b>¶
　　第三幅¶
唐戴嶧逸牛圖(推&KR0963;絹本水墨二牛前者矯首奔逸/後者曵索從之力仆萬夫勢不可遏)¶
　　第四幅¶
唐張萱明皇合樂圖(推篷絹本著色明皇卧榻上吹簫/妃子坐繡墩垂鬟度曲侍姬三一)¶
　　(拍手節歌一持白團/扇一欠身擎壺觴)¶
　　第五幅¶
宋黄齊烟雨圖(推&KR0963;紙本水墨平山蒼茫/叢樹秀潤恍然烟雨之色)¶
　　第六幅¶
<pb:KR3h0068_WYG_034-35a>¶
元髙房山雲山圖(推&KR0963;紙本水墨雲山烟/樹彷彿南宫鶻突圖)¶
　　大徳初元九月十九日清河張淵甫貳車㑹髙彥¶
　　敬御史于泉月精舎酒半為余作山村雲隐八册¶
　　頃刻而成元氣淋漓天真爛熳脱去畫工面目而¶
　　蒼石危橋白雲喬木恨不能移家寄身於此余方¶
　　棲遲塵土無山可登展玩此圖為之悵然南陽仇¶
　　逺(對題推/&KR0963;紙本)¶
　　第七幅¶
<pb:KR3h0068_WYG_034-35b>¶
元倪雲林慶雲寺圖(推&KR0963;紙本水墨山椒古/寺江上逺帆蕭疎簡逺)¶
慶雲寺(書右/角上)¶
　　第八幅¶
倪雲林江雲舘圖并題(推&KR0963;紙本水墨江/上人家逺山疎樹)¶
江雲舘¶
至正十五年清明後一日風雨阻&KR0873;中寂寥偶客囊檢¶
出米友仁江村讀書作詩十二首偶補圖以紀之瓚(書/圖)¶
(左/)¶
<pb:KR3h0068_WYG_034-36a>¶
　　倪元鎮補米友仁江村十二景用筆清勁勢如削¶
　　鐵雲林在舟中所作意趣甚濃故此册之工細者¶
　　也筆底荆闗墨色清潤余得此册于京師以為寳¶
　　玩但恨失去米書無刻不想不意中復得米書合¶
　　為一卷尚為寳藏之唐順之識(書圖/右)¶
　　第九幅¶
元張子正䇿蹇山行圖(推&KR0963;紙本水墨山樹行列樹杪/小亭山腰城闕一翁䇿蹇行山)¶
　　(下蓬頭兒後從髣髴/寫少陵蹇驢䭾醉狀)¶
<pb:KR3h0068_WYG_034-36b>¶
　　拾遺流落錦官城故人作尹眼為青碧鷄坊西結¶
　　茅屋百花潭水濯冠纓舊衣未補新衣綻空蟠胸¶
　　中書萬卷論道欲過羲皇前談詩未覺國風逺干¶
　　戈峥嶸暗宇懸杜陵韋曲無鷄犬老妻稚子在眼¶
　　前弟妹飄零不相見此翁樂易真可人園翁谿友¶
　　胥卜隣隣家有酒邀皆去得意魚鳥來相親浣花¶
　　酒船散車騎野墻無主㸔桃李宗文守家宗武扶¶
　　落日蹇驢䭾醉起願聞解鞍脱兠鍪老身不用萬¶
<pb:KR3h0068_WYG_034-37a>¶
　　户侯中原未得平安報醉裡眉攢萬國愁生綃鋪¶
　　墻粉墨落平生忠義今寂寞兒呼不蘇驢失脚猶¶
　　恐醒來有新作長使詩人拜畫圖煎膠續絃千古¶
　　無黄鶴山樵書(行書對題推/篷藏經紙本)¶
　　第十幅¶
元曹雲西逺山疎樹圖(推&KR0963;紙本水墨逺山一/抹林木層層筆墨蒼秀)¶
(欵書/)至正二十又二年作于常清静齋知白(書左/角上)¶
　畫苑大觀冊(髙頭大冊集五代宋元名蹟凡二十五/幅亦有横披可作挂軸者黄越石物也)¶
<pb:KR3h0068_WYG_034-37b>¶
　　第一幅¶
五代闗仝溪山烟樹圖¶
　　第二幅(至/)第七幅¶
宋人山水(六横幅/俱無欵)¶
　　第八幅¶
趙昌鸜鵒圖¶
　　第九幅¶
南宋李唐採薇圖¶
<pb:KR3h0068_WYG_034-38a>¶
　　第十幅¶
馬逺松岸髙逸圖¶
　　第十一幅¶
元錢舜舉倣趙昌栢隼圖¶
　　第十二幅¶
王叔明秋暉閒眺圖¶
　　第十三幅¶
張伯雨倣李龍眠四賢圖¶
<pb:KR3h0068_WYG_034-38b>¶
　　第十四幅¶
黄子久雲壑幽居圖¶
(欵書/)至正四年春日黄公望送伯雨鍊師歸句曲山¶
　　𤣥州别駕鬱巃嵸滿谷閒雲䕶萬松癡老留圖瓊¶
　　笈祕隐居懸誥玉函封張肯題¶
　　第十五幅¶
方方壺倣僧巨然山水¶
(欵書/)雨牕談易方壺道人作於龍虎山東方丈也(介山/而書)¶
<pb:KR3h0068_WYG_034-39a>¶
　　(一行在山内/二行在山外)¶
　　第十六幅¶
呉仲圭在竹圖¶
(欵書/)至正二年秋日張兄來儀訪我醉里因寫在竹圖¶
以贈之梅花道人(一見名畫大觀髙集冊/第十七幅作訪予醉李)¶
　　第十七幅¶
倪元鎮樂圃林居圖¶
(欵書/)甲寅六月十日倪瓚¶
<pb:KR3h0068_WYG_034-39b>¶
　　第十八幅¶
徐幼文滸墅草堂圖(倣董/北苑)¶
(欵書/)西蜀徐賁作¶
　　第十九幅¶
陳仲美倣夏圭竹岸漁翁圖(陳琳字仲美山水人物花/鳥無不各臻其妙多所資)¶
　　(益於趙/魏公)¶
　　第二十幅(至/)二十五圖¶
雲林畫(六/幅)¶
<pb:KR3h0068_WYG_034-40a>¶
　　白髪蕭蕭迂懶生毎将殘墨記經行名家孫子𫝊¶
　　留得半紙千金不敢輕　韓若東齋頭得世傳倪¶
　　懶小册因為賦之時正徳壬申中秋晉昌唐寅書¶
　外録¶
　　珊瑚網云前黄規仁持大册來只十一幅後黄越¶
　　石又持是册來則多北宋人六幅倪雲林六幅及¶
　　趙昌馬逺二版也余欲易其半垂成而不果¶
　厯代名畫髙册(集宋元明名蹟/凡二十三幅)¶
<pb:KR3h0068_WYG_034-40b>¶
　　第一幅¶
宋徽宗桞杏白燕圖(長方絹本著色嫋嫋新桞中白燕/翩躚杏花嬌吐春色化工嫣然尺)¶
　　(幅/)¶
押¶
　　第二幅¶
宋繡尊者觀鶴圖(素綾長方本繡桃花樹下尊者坐石/上仰觀飛鶴一侍者拊鶴一童子飼)¶
　　(魚/)¶
第十七尊者臨水側坐仰視飛鶴其一既下集矣侍者¶
<pb:KR3h0068_WYG_034-41a>¶
以手拊之有童子提竹籃取果實投水中餵魚(繡小楷/字於綾)¶
(左/)¶
　　第三幅¶
宋繡花草蜻蜓圖(素綾長方本繡海棠蒨麗若初放倒/垂牽牛花一枝蜻蜓二銜尾相接)¶
　　第四幅¶
南宋馬逺觀泉圖(長方絹本淡色竒峰壁立飛泉直瀉/雙松下一客仰觀童子二抱琴持釣)¶
　　(具/)¶
　　第五幅¶
<pb:KR3h0068_WYG_034-41b>¶
元趙子昻富春垂釣圖(小長方紙本水墨山林/村落子陵臨溪垂竿)¶
(欵書/)孟頫¶
富春垂釣(書圖左/角上)¶
　　第六幅¶
趙文敏老子像(絹本淡色蟠木為椅藉以獸皮老子趺/坐其上雙舄置前深得恬熙氣象𫝊神)¶
　　(大似李/伯時)¶
(欵書/)大徳五年弟子趙孟頫製(小楷書/右角下)¶
　　第七幅¶
<pb:KR3h0068_WYG_034-42a>¶
元髙房山雲山雙鶴圖(長方紙本水墨雲山/澗壑中二鶴並立)¶
　　第八幅¶
元曹雲西幽篁古木圖(紙本長一尺五寸闊一尺水墨/山水竹木間一客茅齋把卷想)¶
　　(見山空月/夜之致)¶
(欵書/)雲西老人作(行楷書/右角下)¶
　　山空明月夜寂寥幽篁古木風蕭蕭安得仙人王¶
　　子晉時吹鳯管下雲霄至正辛丑三月題於上清¶
　　方丈句曲張雨(行書/圖額)¶
<pb:KR3h0068_WYG_034-42b>¶
　　第九幅¶
元王若水穂雀圖(長方絹本著色榖穂一枝小雀/抱穂鳴啄芣苡草翠色侵人)¶
　　第十幅¶
元方方壺山居圖(長方紙本水墨雲山溪壑叢/樹中山居數楹人迹幽閟)¶
　　第十一幅¶
元王叔明寄情圖并題(紙本長一尺七寸闊九寸淡色/懸泉注溪秀峯列障㡬樹古松)¶
　　(數間茅舎真足息/煩襟而寄幽情)¶
獨坐古松下蕭條遺世心青山引屏嶂流水奏鳴琴安¶
<pb:KR3h0068_WYG_034-43a>¶
得忘機士與我息煩襟幽情寄豪楮跫然聞足音黄鶴¶
山中樵者王蒙畫并題¶
　　第十二幅¶
明商喜秋山晩照圖(長方絹本著色秋山楓樹溪/閣漁舟山外明霞暮鴉翔集)¶
　　第十三幅¶
明文衡山髙人燕坐圖并題(長方紙本淡色晚山如沐/疎樹坡陀兀坐髙人秋思)¶
　　(滿/目)¶
瑶溪涵素秋夜雨洗郊陌漁梁不通市悠然屏塵跡髙¶
<pb:KR3h0068_WYG_034-43b>¶
人燕坐中平坡浄於席疎樹不遮山斜陽亂寒碧　正¶
徳戊辰六月朔與震方山齋對語頗興秋山行樂之興¶
(原蹟興字作思/字復改興字)因寫此寄意文璧(書圖/上)¶
　　陋室銘¶
　　山不在髙有仙則名水不在深有龍則靈斯是陋¶
　　室惟吾徳馨苔痕上階綠草色入簾青談笑有鴻¶
　　儒徃來無白丁可以調素琴閲金經無絲竹之亂¶
　　耳無案牘之勞形南陽諸葛廬西蜀子雲亭孔子¶
<pb:KR3h0068_WYG_034-44a>¶
　　云何陋之有周天球書(對題長/方紙本)¶
　　第十四幅¶
文衡山疎林雨後圖并題(小長方紙本水墨疎/樹修篁蕭然淡逺)¶
平生最愛雲林子慣寫江南雨後山我亦雨中閒㸃染¶
疎林落日有無間徵明(書右/角上)¶
　　第十五幅¶
明董文敏鱸鄉秋霽圖(長方絹本著色青山楓樹/蘆港扁舟秋氣蕭然滿目)¶
鱸鄉秋霽　壬子十月二十二日寫贈仲醇徵君董𤣥¶
<pb:KR3h0068_WYG_034-44b>¶
宰(書右/角上)¶
　　第十六幅¶
明無名氏南極圖(長方絹本淡色南極翁持卷軸/身首相半眉目蒼蒼衣紋簡静)¶
　　良辰開夀域南極為増齡一卷賔雲曲祝之岡與¶
　　陵秦鳴雷(書右/角上)¶
　　第十七幅¶
明侯夷門擕琴訪友圖(長方紙本淡色倣郭河陽筆意/疎樹山家小橋流水童子抱琴)¶
　　(二客/偕徃)¶
<pb:KR3h0068_WYG_034-45a>¶
(欵書/)吳門侯懋功寫(書右/角下)¶
　　第十八幅¶
明仇十洲雪後山茶圖(長方絹本著色倣宋人筆意枯/幹柔枝紅花胃雪力弱不勝傍)¶
　　(以朱竿扶植内/項氏四印不録)¶
　　第十九幅¶
仇十洲芍藥圖(長方絹本著色倣宋人筆意芍藥/一枝花嫣葉痩内項氏五印不録)¶
　　首夏薫風發幽花赤玉開芳根何處得漢使自西¶
　　來穀祥¶
<pb:KR3h0068_WYG_034-45b>¶
　　艶朶嬌春日新梢刺曉烟隔簾風暗度疑有麝煤¶
　　然周天球(右俱書洒金/箋裝畫額)¶
　　第二十幅¶
仇十洲秋蘭圖(長方絹本著色叢蘭滿幅花瓣正反偏/側臨摹宋人極致内項氏三印不録)¶
　　秋風楚畹暮雲深斜日幽香苦竹隂相對碧牕増¶
　　感慨似聽清操入孤琴西園(對題長/方紙本)¶
　　第二十一幅¶
明談思重墨荷翡翠圖(長方紙本水墨荷葉荷花上/立翡翠具迎風拂水之致)¶
<pb:KR3h0068_WYG_034-46a>¶
(欵書/)丙戌春日寫似慕江兄志伊(書圖/左)¶
　　第二十二幅¶
明薛素素春蘭圖(長方紙本水墨春蘭一/叢花態翩翻葉條飄動)¶
(欵書/)辛丑初秋日寫薛素素(書右/角下)¶
　　純是君子絶無小人深山之中以天為春錢貢題¶
　　風前碧玉樹谷口國香聞欲紉為長珮相思隔楚¶
　　雲張永昌¶
　　風搖冉冉香雨洗亭亭玉何處覔幽人幽人在空¶
<pb:KR3h0068_WYG_034-46b>¶
　　谷周之冕¶
　　細珮江干製楚衣東風桃李正芳菲不知蜂使縁¶
　　何事競取花心向壘歸荆明璋題¶
　　深山之中髙岸之側無人自芳使我心惻吳門陳¶
　　煥題¶
　　光風汎汎轉春陽碧葉紅英吐國香不是玉階無¶
　　地植美人空谷久相忘馬鳴霆¶
　　第二十三幅¶
<pb:KR3h0068_WYG_034-47a>¶
噶喇巴國人畫本國風景圖(長方紙印本如烏絲羅文/髙樹宻林林中人物狰獰)¶
　　(變幻衣履刀械種種殊異袒裼者披衣者裹衣若/介胄者被髪者冠者纒頭者男女老少朱髪碧睛)¶
　　(宛然在目雖非六法正宗用以示觀覽/者識職貢之一右角下横書本國字欵)¶
　宋元名圖册(凡二/十幅)¶
　　第一幅¶
李龍眠畫臧孫之母誨子¶
　　第二幅¶
李伯時畫子皮之姊諌弟¶
<pb:KR3h0068_WYG_034-47b>¶
　　第三幅¶
米襄陽倣董源筆¶
　　第四幅¶
閻次平小景¶
　　西來白水滿南池走馬池邊日暮時橋底荷花無¶
　　限思清香乞與路人知(髙宗/題)¶
　　繞池曳杖擕雙鶴架水澆花課小奴(髙宗/又題)¶
　　東風雙鶴啄蒼苔杖履從容一徑開分付澆花莫¶
<pb:KR3h0068_WYG_034-48a>¶
　　多水韓郎昨日染根來汴榮題¶
　外録¶
　　珊瑚網云觀汴句非閻将仕筆明矣殆石城韓祐¶
　　耶祐為紹興畫院祗候又善寫生染色可並石橋¶
　　王也¶
　　第五幅¶
馬和之棄瓢圖(陶九成/題失録)¶
　　第六幅¶
<pb:KR3h0068_WYG_034-48b>¶
劉松年耕織圖(董𤣥宰題/學丘文播)¶
　　第七幅¶
髙房山畫(李薊丘/題失録)¶
　　房山蒙古人其子避居吾松𤣥宰¶
　　第八幅¶
趙子昻馬圖¶
　　王孫曽騎天廄驎毎憶龍駒便寫真曹霸祗今那¶
　　復得丹青剥落淚沾巾尚左生題(餘為徐賁諸/人所題失録)¶
<pb:KR3h0068_WYG_034-49a>¶
　　第九幅¶
趙吳興山水¶
　　第十幅¶
陳趙合作并題(水鳬小/景殊佳)¶
陳仲美戯作此近世畫人皆不及也子昻題¶
　　大徳五年辛丑秋仲仲美訪子昻學士於餘英松¶
　　雪齋霜晴溪碧作此如活使崔艾復生當讓出一¶
　　頭修飾潤色子昻有焉昔人有以千金換能言鴨¶
<pb:KR3h0068_WYG_034-49b>¶
　　者此雖不能言亦非千金而輕與是年除夕題于¶
　　躬行齋南陽仇逺䟦¶
　　良工苦思可心降底事文禽不解雙欲採芳華波¶
　　浪闊芙蓉朶朶隔秋江¶
　　第十一幅¶
梅花老人漁舫圖¶
　　第十二幅¶
黄大癡溪山髙逸圖(闊幅不/甚真)¶
<pb:KR3h0068_WYG_034-50a>¶
　　第十三幅¶
曹貞素樂陵溪山圖(此幅係/真蹟)¶
　　世治多福人時危多貴人貴人乃鬼朴福人真天¶
　　民緬維曹雲西生死太平辰髙秋下孤鶴想見美¶
　　丰神菀菀露櫸間幽幽水石濵槳打甫里船角墊¶
　　林宗巾徃訪趙松雪滿載九峯春(酒/名)斯圖作何年¶
　　援筆為嘅呻池廢餘野鴇井渫揺青薲梧溪長老¶
　　題¶
<pb:KR3h0068_WYG_034-50b>¶
　　第十四幅¶
貫酸齋松圖(此幅/未確)¶
　　第十五幅¶
元元儀倣李營丘筆(對版人物/極似梁楷)¶
　　第十六幅¶
盛叔章山水¶
　　第十七幅¶
倪迂寫雲石古槎圖(此幅/真蹟)¶
<pb:KR3h0068_WYG_034-51a>¶
　　第十八幅¶
方方壺作蒙天荒落圖¶
　　第十九幅¶
方壺𤣥黄絪緼圖(不見佳松兩/老人題失録)¶
　　第二十幅¶
張觀山水¶
　外録¶
　　珊瑚網云欵題樹身葢國初人也¶
<pb:KR3h0068_WYG_034-51b>¶
　　又云崇禎四年九月十六日徽友黄規仁擕冊共¶
　　唐搨臨江帖來賞菊夜話因留冊逾日飽觀¶
　宋元名家畫册(凡二十幅董/𤣥宰太史集)¶
　　李成小卷得之光禄潘雲鳯趙大年對幅得之劉¶
　　金吾禧荆浩一幅得之靖江朱光禄在明郭忠恕¶
　　二幅得之顧中舍正誼趙吳興垂釣圖得之朱司¶
　　成象𤣥家名大韶余最愛吳興公及伯駒小景皆¶
　　聞而購之共得百幅㧞之衆尤得此廿幅猶欲去¶
<pb:KR3h0068_WYG_034-52a>¶
　　朱鋭曹雲西未有可易者二十年結集之勤亦博¶
　　得閒中賞玩人間清曠之樂消受已多東坡云我¶
　　薄富貴而厚于畫豈人情哉然授非其人能不靳¶
　　固瑞生有畫才少年篤嗜非耳食者因以歸之他¶
　　日畫道成為余圖五岳不負𫝊衣佳話庚戌十月¶
　　其昌題¶
　　天啟壬戌元日至十有三日無日不隂雨冰雪戚¶
　　友相過皆嘘呵瑟縮無少歡緒因發猛思拉徐潤¶
<pb:KR3h0068_WYG_034-52b>¶
　　卿汪玉水同兒亨過程季白齋樓煮茗團坐出觀¶
　　董氏畫册一一評賞營丘古澹蕭瑟趙大年對幅¶
　　一作近景林樾環繞一陂陀岡拾級而上作苫茅¶
　　廊房通髙閣可以眺望而下止沙岸平橋不知何¶
　　適其一作逺景平林漠漠之下有三子母牛一飲¶
　　水一伸項垂胡瞪視一蔽翳叢薄間極有態而隔¶
　　水仍是半邊圯橋或云二幅相湊然無接紉處葢¶
　　蹟分而意合當時直寫所到與所見耳天真之趣¶
<pb:KR3h0068_WYG_034-53a>¶
　　虗搏之則散漫不屬實據之則逼塞可厭妙處正¶
　　在虗實相構有意無意間昔人嘲大年守宗禁不¶
　　能逺適有所貎染以為定是朝陵回也然妙境㑹¶
　　心豈必在泰山喬岳哉蘇米輩直用相嘲耳非篤¶
　　論也王晉卿梧庭霜樾四五碧梧葉已脱盡緑榦¶
　　髙挺與石烟莎雨共結空寒之韻真竒作也伯駒¶
　　花溪漁隐設色鮮潤子昻青山白鷺意象髙華朱¶
　　鋭雪中驢堈種種纎備黄子久蒼率渾成董𤣥宰¶
<pb:KR3h0068_WYG_034-53b>¶
　　疑為北苑余謂未必曹雲西王叔明倪元鎮俱未¶
　　確皆𤣥宰所欲去而未能者畨覆諦觀間遂令神¶
　　情酣暢如昔人暮春修禊清夜遊園各各滿志無¶
　　復隂寒凝沍之嘆即黍谷召和不是過也吾輩樂¶
　　此乃至不為寒暑所困豈復有疲厭哉李日華識¶
　外録¶
　　珊瑚網云唐宋元寳繪册髙頭此册減半向在董¶
　　處有大小册之稱¶
<pb:KR3h0068_WYG_034-54a>¶
　元季十二名家册(凡二十幅庚申春仲烟谿堂重/裝圖名下小註俱汪玉水記)¶
　　神游目賞(八分書/引首)九十七翁殳忠¶
　　第一幅¶
趙文敏山水并題(大幅寫高松一雙小樹二幽人䇿杖/過橋逺水抹遥山一帶淡墨蕭疎而)¶
　　(腴澤故子昻/得意筆也)¶
山重水複路縈迴杖䇿危橋暝色開定向月中尋賀老¶
酒船何事未歸來(下改月/作越字)¶
　　第二幅¶
<pb:KR3h0068_WYG_034-54b>¶
管夫人長明菴圖(菴居曠野垣内有屋三層横廊通門/徑竪竿懸一燈所謂長明也傍有石)¶
　　(蓮臺作施鳥食者垣外二長松下䕃又一樹參之/門外坡臨水際水間復有坡樹&KR0472;氣髙古無兒女)¶
　　(子態比丘尼妙湛詩小行書題/其上此尼想即菴畫中人也)¶
(欵書/)大徳九年冬十一月廿又五日仲&KR0078;管道昇作¶
　　松樹隂隂落翠巖一燈千古破幽闗也知諸法皆¶
　　如幻甘老烟霞水石間比丘尼妙湛¶
　　第三幅¶
趙仲穆山水(著色山水一朱衣人坐鷁首艙内列圖書/茶具幃間懸葫蘆童子踞梢烹茗舟横丹)¶
<pb:KR3h0068_WYG_034-55a>¶
　　(楓殘緑之下水草叢叢逺山叠/叠坡作濃翠色絶無寒酸氣)¶
(欵書/)趙雍為如泰作¶
　　第四幅¶
仲穆澗樹圖(潑墨成五樹森森/臨澗又是一格)¶
　　第五幅¶
黄鶴山樵為貞素寫句(寫閉户著書多嵗月種松皆作/老龍鱗之句淋漓酣暢足盡王)¶
　　(叔明/逸致)¶
　　第六幅¶
<pb:KR3h0068_WYG_034-55b>¶
雲林楓林亭子圖并題(畫間層山四摺中露曠地外繞/七樹向水纎勁淡𤣥得未曽有)¶
曠逺蒼蒼天氣清空山人静晝暝暝長風忽度楓林杪¶
時送秋聲到野亭壬子七月十又六日寫于楓林亭中¶
東海農倪瓚¶
　　第七幅¶
一峯道人筆(重山叠嶂間溪橋斷續屋/樹團簇真欲界之仙都也)¶
　　第八幅¶
黄子久山水(著色較前幅殊空曠征帆/片片暎帶間大有氣韻)¶
<pb:KR3h0068_WYG_034-56a>¶
　　第九幅¶
子久山水(淺色較前幅尤空曠青林紅樹㸃綴其間山/上一徑有浮圖矗起宛然句曲道中光景)¶
(欵書/)大癡學人¶
　　第十幅¶
子久雪景圖(山前汀樹極蕭瑟/閲之光揺銀海)¶
　　第十一幅¶
子久山水(設色山水絶似髙房山山中屋宇/相向流泉山凹有蘭若作霞&KR0148;)¶
(欵書/)大癡辛丑七月寫於子茂清玩¶
<pb:KR3h0068_WYG_034-56b>¶
　　第十二幅¶
吳仲圭林巒古刹圖(林巒古刹杖藜者度石梁/向虗亭墨氣淋漓滿意)¶
(欵書/)至正元年春三月梅道人戯墨¶
　　第十三幅¶
仲圭竹下泊舟圖并題(岸竹縱横如風樹竹下泊/舟坐一人大是荒率草莾)¶
涓涓多近水拂拂欲宜山吁嗟此君子何地不容閒梅¶
道人戯墨也¶
　　第十四幅¶
<pb:KR3h0068_WYG_034-57a>¶
曹貞素畫(著色髙山藏梵宇下臨松巘山凹内石路層/層外為溪橋一人䇿馬而來有奚奴相隨)¶
(欵書/)雲西老人作於常清静齋¶
　　第十五幅¶
柯敬仲山水(山水間疎林/小寺殊簡曠)¶
(欵書/)甲申人日過白雪牕觀雪坐中可如道人徵畫遂¶
試綉兒墨為之¶
　　第十六幅¶
敬仲秋林曉色圖(畫秋林曉色絶壁半入天際/下為重林林内一亭曠如也)¶
<pb:KR3h0068_WYG_034-57b>¶
　　第十七幅¶
馬文璧倣馬和之新桞釣船圖(新桞濯濯可愛紅衣人/坐釣船水邊嫰綠初放)¶
　　(宛然早/春景色)¶
　　第十八幅¶
馬文璧山水(著色山水樓臺隐見岡麓相/吞泊二賈舶小欵落嶺側)¶
　　江閣臨江夜泊船波光澹蕩逺生烟蕭蕭落木砧¶
　　聲裏翹首天涯月正圓張憲題¶
　　第十九幅¶
<pb:KR3h0068_WYG_034-58a>¶
方上清倣小米雲山圖并題¶
石路絶經過山雲自來去欲共麋鹿羣當在幽深處方¶
方壺為華林先生寫¶
　　第二十幅¶
盛子昭山水(武唐盛懋著色山水大松二株偃葢石徑/松下一曵杖人童子迎其前舒手似報幽)¶
　　(事者坡外水紋縈/迴境界絶可想)¶
　　余丱角時遂好繪事不減梁簡文詩癖嘗從先君¶
　　過順甫錢先生家縱觀名畫順甫乃謂余曰收藏¶
<pb:KR3h0068_WYG_034-58b>¶
　　圖畫宋人不如元人之文采絹本不如紙本之綿¶
　　逺卷軸不如册葉之便覽今好事者所收册葉皆¶
　　絹本即馬夏劉李之輩難脱畫院俗氣余耽之者¶
　　勝國名家恨不多得此册余昔年在金陵時始得¶
　　黄王者五幅後遇諸名公真蹟善價收之迄今三¶
　　十年來彚成百幅内有絹素神脱者摽出名次者¶
　　摽出人物無丘壑者摽出翎毛竹石摽出有俗態¶
　　者摽出所擇者凡趙松雪以下十二家總二十幅¶
<pb:KR3h0068_WYG_034-59a>¶
　　為一册可為勝國羣賢之&KR0472;寳也趙松雪近宋撮¶
　　諸家之妙運於毫端有李營丘遺意筆法精微駢¶
　　麗圓融管仲&KR0078;長明菴圖發景外之趣可謂運斤¶
　　成風其子仲穆二紙落筆肖乃翁誠一門三絶千¶
　　古偉人黄子久四幅皆倣董源毫鋒頴脱燦爛逼¶
　　人絶代筆也後一幅古氣蒼然令人可愛王叔明¶
　　著書圖大似趙氏之遺風無一毫塵相倪元鎮楓¶
　　野亭疎林曠逺清氣若秋水之神吳仲圭二紙墨¶
<pb:KR3h0068_WYG_034-59b>¶
　　暈神竒敻越繢表迺巨然之門户也曹雲西著色¶
　　雅淡意趣有餘柯敬仲二紙筆&KR0472;超軼瀟洒天然¶
　　馬扶風二幅大幅擬倣於和之小幅近唐人而髙¶
　　逺盛子昭逼松雪之神方道士氣韻生動前諸名¶
　　家真凌跨百代可望而不可及也癸巳十一月廿¶
　　又七日漁隐主人金文鼎識¶
　　繪妙自余平生樂事雖不能歩武古人亦能咀嚼¶
　　箇中㫖味其二十幅想僅有而絶無者余徃時一¶
<pb:KR3h0068_WYG_034-60a>¶
　　聞勝國名畫輒多方覔購常有贋本不值一笑者¶
　　亦有好事家與余鬬勝致釀成非者此常明菴圖¶
　　迺吳郡髙叔寳之物甚有厥名昔青城王道夫與¶
　　余争售成讐後其子汝玉與家兒同榜忝于年家¶
　　後㑹間兩覺汗顏而已曩同俞樂泉過武林獲趙¶
　　松雪柯丹丘畫及還舟次横塘晚遇戒心遊資罄¶
　　失囊中無半文幸畫無恙欣然而歸過魏塘于胡¶
　　長卿處稱貸長卿同余所好留榻連旬出示名公¶
<pb:KR3h0068_WYG_034-60b>¶
　　書畫評隲真偽各半此長卿短於隻眼也是日徵¶
　　余寫漁舟圖淋漓盈卷稍有得意處長卿已故此¶
　　卷不識歸何人矣品藻最不可輕視徃徃有髙手¶
　　偽作苐觀其氣韻然必須多蓄古人真蹟披覽或¶
　　自能動筆或濳心叅究深知䆳趣方可賞鑒邇來¶
　　好事者多耳食一見有名書畫不審而圖之可笑¶
　　可笑此册選元季十二名家自余生平寳愛之師¶
　　愧不能追其萬一當為後來宗法者也次年端陽¶
<pb:KR3h0068_WYG_034-61a>¶
　　前一日文鼎重題¶
　　金文鼎先生淞江人永樂中以繪事名海内風流¶
　　博古髙尚不羣嘗見先生圖畫大得元人筆意余¶
　　亦宗之此册先生所選凡十二家二十幅各各品¶
　　定無不臻妙先生目力髙也今為御史徐同美所¶
　　藏同美乃先生郎君禮部之壻擕來見示可為勝¶
　　國名家一時之賞㑹良足快也長洲沈周¶
　　畫册以元季四大家為難予家藏百幅僅㧞其尤¶
<pb:KR3h0068_WYG_034-61b>¶
　　物十八幅耳又有沈純父司馬之子久二十幅汪¶
　　太學景純𥞇太學沖凡二册宋元各半皆為畫苑¶
　　之竒寳今又見此册原為吾鄉金文鼎所藏文鼎¶
　　畫入能品宜其具擇法眼差覺盛子昭柯丹丘未¶
　　能作諸公把臂入林侣耳然已海内不再得矣董¶
　　其昌題(右四䟦/裝冊後)¶
　外録¶
　　珊瑚網云崇禎甲戌重九日歙友黄越石擕是册¶
<pb:KR3h0068_WYG_034-62a>¶
　　至余家留閲再宿并示白定小鼎質瑩如玉花紋¶
　　粗細相壓雲雷蟬翅蕉葉俱備兩耳亦作盤螭圓¶
　　腹三足罏頂用宋做白玉鸂𪆟烏木底有篆書云¶
　　夏鼎九象殷周禀焉小大備物用知神姦孰是愈¶
　　籖兒玉𠂻埏夔龍饕餮咫也序㫋載其馨饗庸永¶
　　日宣東陽識底後鐫曲水印章越石云項子京一¶
　　生賞鑒以不得此物為恨索價二千金吾里有償¶
　　之什百不肯售真希世之寳也其挂幅有李營丘¶
<pb:KR3h0068_WYG_034-62b>¶
　　雪景十襲珍重殊甚然視吾家山水寒林猶傖父¶
　　也米敷文雲山𦭘屋太糢糊王叔明一梧圖亦贋¶
　　物南村草堂圖更惡甚惟文徵仲倣小米鍾山景¶
　　大軸有氣韻上題云君家住近青谿曲流水隂隂¶
　　緑樹多最愛鍾山疎雨過白雲千叠擁蒼螺時越¶
　　石欲余齋頭靈壁為漫興中名聽經鵞者以文畫¶
　　相易余不割捨渠謂米家書畫船不可少此物遂¶
　　强持去復示我宋搨閣帖硃繡白端硯坡仙雪浪¶
<pb:KR3h0068_WYG_034-63a>¶
　　齋緑端硯哥窑彛及乳罏種種曰此皆定鼎之媵¶
　　也噫昔沈不疑寓金陵杏花村有破定彛朱蘭嵎¶
　　宗伯因名其齋曰寳定今越石之舟亦可名寳定¶
　　而余新得舊藏唐宋元畫册端可如蘇長公以寳¶
　　繪名晉卿之堂也哉雖然閲世愈深當如玉局作¶
　　糞土視之而&KR0363;壺諸勝乃是我師耳¶
　元明名繪大方册(刪存/六幅)¶
　　第一幅¶
<pb:KR3h0068_WYG_034-63b>¶
元錢舜舉山茶圖(方紙本著色山茶一枝/朱花緑葉妮人艶緒)¶
(欵書/)大徳二年夏日畫吳興錢選舜舉(書右/角上)¶
　　第二幅¶
元吳仲圭墨竹圖(方紙本水墨雨竹二枝瀟瀟/盡致中有項氏三印不録)¶
(欵書/)梅花作雨意(書左/角)¶
　　第三幅¶
元王叔明古木竹石圖(長方紙本水墨窠石/古木新篁蒼然掩映)¶
　　黄鶴山人多意氣真是髙亭老仙士揮毫髣髴如¶
<pb:KR3h0068_WYG_034-64a>¶
　　有神怪石嶙峋筆端起琅玕玉樹生雲烟畫圖奪¶
　　得江南春爾來遨遊東海上持贈玉崖之髙人兩¶
　　翁相對遂傾倒醉裏不知天地老持竿共結滄洲¶
　　期一釣猶嫌六鰲小鐵笛道人題(對題方/紙本)¶
　　第四幅¶
明宣廟竹樹雙鳥圖(方紙本水墨疎竹寒枝側出小/鳥並栖令人追思光霽之辰)¶
(欵書/)宣徳戊申御筆戱寫(書圖/右)¶
　　第五幅¶
<pb:KR3h0068_WYG_034-64b>¶
明邊景昭枯荷鶺鴒圖(方絹本著色枯荷鶺鴒筆意/髙寄原上之詩起予觀矚)¶
(欵書/)邊景昭寫(書右/角上)¶
　　枯荷殘蓼意蕭森原上秋風感二禽急難獨憐兄¶
　　弟少見禽無處不傷心雙崖¶
　　荷葉蕭疎秋已䦨水清沙白鶺鴒寒自從兄弟凋¶
　　零後老去㸔圖思萬端頤菴¶
　　淮南尺布義多違共被姜肱世轉稀偶過西湖追¶
　　徃事翠荷秋去鶺鴒歸純一¶
<pb:KR3h0068_WYG_034-65a>¶
　　第六幅¶
明闗何思草龕讀易圖(方金箋水墨山水松竹間/卓龕如笠一老攤書其中)¶
草龕讀易(𨽻/書)虚白道士思(書左/角上)¶
　¶
　¶
　¶
　¶
　¶
<pb:KR3h0068_WYG_034-65b>¶
　¶
　¶
　¶
　¶
　¶
　¶
　¶
　書畫彚考卷三十四¶
