# -*- mode: mandoku-view; -*-
#+TITLE: 式古堂書畫彙考
#+DATE: 2015-08-24 23:16:26.880236
#+PROPERTY: ID KR3h0068
#+PROPERTY: BASEEDITION WYG    
#+PROPERTY: JUAN 卷五十七
<pb:KR3h0068_WYG_057-1a>¶
欽定四庫全書¶
　書畫彚考卷五十七¶
　　　　　　　　　　刑部左侍郎卞永譽撰¶
　　畫二十七¶
明¶
　唐　寅¶
　唐伯虎丹陽景圖并題¶
隂雨浹旬厨煙不繼滌硯吮筆蕭條若僧因題絶句八¶
<pb:KR3h0068_WYG_057-1b>¶
首奉寄孫思和¶
十朝風雨苦昏迷八口妻孥併告饑信是老天真戲我¶
無人來買扇頭詩¶
青山白髮老癡頑筆硯生涯苦食艱湖上水田人不要¶
誰來買我畫中山¶
荒村風雨雜鳴雞轑釡朝厨愧我妻謀冩一枝新竹賣¶
市中笋價賤如泥¶
書畫詩文總不工偶然生計寓其中肯嫌斗粟囊錢少¶
<pb:KR3h0068_WYG_057-2a>¶
也濟先生一日窮¶
儒生作計太癡呆業在毛錐與硯臺問字昔人皆載酒¶
寫詩亦望買魚來¶
抱膝騰騰一卷書衣無重褚食無魚旁人笑我謀生拙¶
拙在謀生樂有餘¶
白板門扉紅槿籬比隣鵝鴨對妻兒天然興趣難模寫¶
三日無烟不覺饑¶
領解皇都第一名猖披歸卧舊茅衡立錐莫笑無餘地¶
<pb:KR3h0068_WYG_057-2b>¶
萬里江山筆下生　正徳戊寅四月中旬吳郡唐寅作¶
於七峯精舎(書圖/後)¶
　唐子畏垂虹别意圖并題¶
垂虹不是灞陵橋送客能來路亦遙西望太湖山閣日¶
東連滄海地通潮酒波汨汨翻荷葉别思忙忙在栁條¶
更款傳杯遲判袂月明倚柱喚吹簫¶
　六如居士江深草閣圖(贈次明/吳君)¶
　　唐子弄造化發語鬼欲泣遊戲山水圖草樹元氣¶
<pb:KR3h0068_WYG_057-3a>¶
　　濕多能我亦忌造物還復惜願子斂光怪以俟歲¶
　　月積沈周¶
　　子且不試藝西狩因麟泣宻雲而無雨槁物何由¶
　　濕空山來者稀白日成嘆惜唐君非畫師英華發¶
　　於積吕㦂次韻¶
　外録¶
　　珊瑚網云子畏焦墨畫江干石壁作二松虬結根¶
　　梢不可辨竒怪之筆自然動人松下一茅亭有幽¶
<pb:KR3h0068_WYG_057-3b>¶
　　人凭闌清坐子畏題署在石壁下¶
　唐解元夢筠圖并題¶
聞說君家新闢庭參差滿種粉梢青炎時靜坐不覺暑¶
晝日仰眠常見星一㸃虛心通曉夢百年手澤與忘形¶
秋來四屋聲如雨帳掩薰爐獨自聽吳趨唐寅¶
　伯虎松閣幽花圖并題¶
松間草閣倚巖開巖下幽花遶露臺誰叩柴扉驚鶴夢¶
麻姑遣送酒肴來唐寅¶
<pb:KR3h0068_WYG_057-4a>¶
　唐六如巖居高士圖¶
　　唐時襟服漢時冠日用於人只一般惟我識公心¶
　　未老滿胷才思蟄龍蟠允明¶
　子畏巖中高士圖¶
　　襟屨深林下悠然樂事多細風披夏葛斜日閣煙¶
　　蘿埜篠醒殘酒山禽和短歌還愁濟時出謝跡此¶
　　巖阿元吉題¶
　外録¶
<pb:KR3h0068_WYG_057-4b>¶
　　書畫舫云嚴持泰攜示唐子畏獨樂園江山行旅¶
　　二卷仙杏花開女儿山風月何須遍五湖四幅雜¶
　　傚李伯時劉松年李晞古家法并淺絳色可喜持¶
　　泰又云家有唐子畏五嶽游圖卷¶
　唐伯虎山水¶
　　溪亭面虛曠乃在山之陽俯瞰玉淙淙仰視巖蒼¶
　　蒼幽人抱竒僻卜築臨此方愜我清絶想謝彼馳¶
　　驅場爰有同心人杖策來浮梁相尋無俗侣幽事¶
<pb:KR3h0068_WYG_057-5a>¶
　　與商量　子畏曠古風流超塵墨妙圖繪傳於人¶
　　間眞世寶也適叔貽攜示因題以歸之丁未徵明¶
　子畏山水¶
　　皋橋西畔唐居士浪迹圖成尺楮間莫訝晴忩頻¶
　　展看分明筆下見荆闗徵明題¶
　唐伯虎山水并題(四/軸)¶
雲樹含晴日煙嵐閣晚風高人將木履送目大江東¶
山高鳥不巢水清龍不住至察則無徒故寫糢糊樹¶
<pb:KR3h0068_WYG_057-5b>¶
灌木倚道左流凘鳴沙中欲涉未摳衣且乘君子風¶
金風秋立至凉生雪髩虛梧桐一葉落打著手中書¶
　伯虎諸畫并題(几十/八幅)¶
巖居蕭散未全迂掌上清樽膝上書滿目繁花堪自老¶
笑他金紫釡中魚¶
金谷中分此水長問津從不到漁郎山添爽氣砭詩骨¶
獨坐檉隂送夕陽¶
亂山雜霧曉&KR0034;巃遙見懸魚是梵宫倚杖漫行行復坐¶
<pb:KR3h0068_WYG_057-6a>¶
一聲啄木在林中¶
秋色蒼凉懷抱開古林泉石總詩材平頭鞋子方春盛¶
青石橋邊散步來¶
高泉落磵玉淙淙怪石蟠旋似卧龍詩卷滿肩芝滿地¶
吾能此處著吾蹤¶
雲歛溪山秀色開滿谿新水綠于苔偶然二叟臨磯坐¶
無數青山倒影來¶
石磯平淨蒼苔合高木空添接葉深二叟清談無俗事¶
<pb:KR3h0068_WYG_057-6b>¶
亦應與許二同心¶
滿地松隂六月凉採芹歸去擔頭香相逢夕照誰家子¶
倚樹喃喃話正長¶
席地松隂樂有餘瓦盆盛酒炙枯魚心中洗盡閒名利¶
一派泉聲應讀書¶
山閣臨溪晚更佳繞崖秋樹集昏鴉何時再借西忩榻¶
相對寒燈細品茶¶
紅樹青山飛亂雲白茅簷底帶斜曛此中大有逍遙處¶
<pb:KR3h0068_WYG_057-7a>¶
難説與君畫與君(與所/刻異)¶
白板黄扉隱者居家常聊辦一餐魚平橋落葉迷行徑¶
時有隣翁來借書¶
背郭茅簷終日晴果林霜後葉無聲山僧不管門前路¶
任爾行人終日行¶
野寺空林落照低㣲鐘烟樹使人迷逢僧只道山門近¶
不覺穿雲又過溪¶
百尺杉松貼地青布衣衲衲髮星星空山寂寞人聲絶¶
<pb:KR3h0068_WYG_057-7b>¶
狼虎中間讀道經¶
重重樓閣凍雲連煙樹蒼茫帶瀑泉一夜空山千丈雪¶
草𤣥人在玉壺天(高太巖/家藏)¶
雪霽天涯冷更嚴杜茅柴熟舊青帘瓦罏圍坐松明火¶
短句時時信口占¶
柴門雪霽榿林彊藤枕新開煑酒嘗正是騷人安穩處¶
一編文字一爐香¶
　六如曉起圖并題¶
<pb:KR3h0068_WYG_057-8a>¶
獨立茅門賴拄笻鬢絲凉拂豆花風曙鴉無數盤旋處¶
緑樹枝頭一線紅¶
　子畏贈感慈畫并題¶
騎驢八月下藍闗借宿南州白塔灣壁上殘燈千里夢¶
月中飛葉四更山唐寅贈感慈鄒先生¶
　唐伯虎呈何先生畫并題¶
青雲臺殿泉聲隔黄葉闗河鴈影來别有詩人好懷抱¶
西風雙鬂一登臺蘓門後生唐寅畫呈何老大人先生¶
<pb:KR3h0068_WYG_057-8b>¶
　子畏山水并題¶
濺沫飛流白練長亂山雲鎖樹千章忘機盡日惟猿鶴¶
應笑紅塵市裏忙¶
　　山勢穹窿野色分飛泉滴處靜中聞蕭條風景誰¶
　　為侣祗有蒼梥共白雲吳麒¶
　外録¶
　　書畫舫云唐人妙句一經名士圖寫更足千古其¶
　　傑出者定當以子畏山中一夜雨樹杪百重泉為¶
<pb:KR3h0068_WYG_057-9a>¶
　　最徵仲宅近青山同謝脁門垂碧栁似陶潛次之¶
　　其前則用嘉水迴青嶂合雲度緑溪隂廷美閶門¶
　　栁色烟中遠茂苑鶯聲雨後新啟南春日鶯啼脩¶
　　竹裏仙家犬吠白雲間其後則仇英花逺重重樹¶
　　雲輕處處山陳淳雲裏帝城雙鳯闕雨中春樹萬¶
　　人家陸治川原繚繞浮雲外宫闕參差落照間文¶
　　伯仁雲間樹色千花滿竹裏泉聲百道飛文嘉藍¶
　　水逺從千澗落玉山高竝兩峯寒皆其烜赫有名¶
<pb:KR3h0068_WYG_057-9b>¶
　　者也¶
　六如居士贈西州畫并題(畫題醉舞狂歌五/十年見刻集不録)¶
與西州别㡬三十年偶爾見過因書鄙作并圖請教殊¶
無佳興草草見意而已唐寅¶
　　唐伯虎雖學李晞古亦深於李伯時故人物舟車¶
　　樓觀無所不工此其合作也其昌¶
　伯虎版築求賢圖并題(青緑/堂畫)¶
聖主求賢按畫圖頓將天秩卑胥徒精神不是能𤣥會¶
<pb:KR3h0068_WYG_057-10a>¶
顔色安知非濫竽唐寅¶
　外録¶
　　珊瑚網云歙友黄越石欲余仇實父南極呈祥圖¶
　　因以此畫相易云伯虎為某大老作尚有三軸余¶
　　時亦欲其馬逺山水即出向得越石畫為伯虎金¶
　　閶送别圖易之伯虎題云金閶楊栁麯塵絲又送¶
　　吾兄上路岐若到長安見知巳為言貧甚轉工詩¶
　　書畫詩足稱三絶至今念之不已¶
<pb:KR3h0068_WYG_057-10b>¶
　唐子畏孟蜀宫妓圖并題¶
蓮花冠子道人衣日侍君王宴紫微花栁不知人已去¶
年年鬬緑與爭緋　蜀後主每於宫中命宫妓衣道衣¶
冠蓮花冠日尋花栁以侍酣宴蜀之巴謠已溢耳矣而¶
主君猶挹注之竟至濫觴俾後㮩搖頭之令無不扼腕¶
唐寅¶
　　芙蓉城裏試仙衣詩酒留連致式㣲花栁豈闗亡¶
　　國恨降王原是受朝緋汪砢玉次韻題¶
<pb:KR3h0068_WYG_057-11a>¶
　外録¶
　　珊瑚網云余舞象時見家嚴凝霞閣中所懸唐六¶
　　如畫乃白描宫人詩句即蓮花冠子也舉贈岐黄¶
　　談繼岩後於留都得是幅閱題恍然因步原韻未¶
　　㡬復得六如弄玉圖其人物衣裝相似可匹焉¶
　唐解元風雪歸窰圖卷¶
　　妻兒且息怒風雪任漫漫袖有春風手能温天下¶
　　寒　此元貢理官詩也偶閱李以政風雪破窰圖¶
<pb:KR3h0068_WYG_057-11b>¶
　　遂為書此三橋文彭¶
　　右風雪歸窰圖子畏先生筆也先生此卷全法宋¶
　　李唐行筆如屈鐡絲而一種寒凍之狀宛在目前¶
　　眞穎端有化工者也豈惟冠絶一時自當不朽千¶
　　古耳後學文嘉題¶
　伯虎倦繡圖并題¶
夜合花開香滿庭玉人停繡自含情百花繡盡皆鮮巧¶
惟有鴛鴦繡不成正徳八年夏五月唐寅畫并題¶
<pb:KR3h0068_WYG_057-12a>¶
　六如鞦韆圖并題¶
梳成鬆鬂懶騰騰打罷鞦韆倦不勝憑仗東風莫停泊¶
少年心性自無憑唐寅¶
　唐六如花陣六竒圖卷(六如自題/詞失録)¶
　　題唐六如花陣六竒調玉燭新¶
　　吳宫新宴起喚兩隊嬌羞粉營紅壘阿平輕掉蘓¶
　　家舌旋把靈犀參透兵符半紙偷送得君王春睡¶
　　雲夢杳小網流蘓淮隂霎時拈繫　滎陽斷送重¶
<pb:KR3h0068_WYG_057-12b>¶
　　瞳更七日平城總虧佳麗貂圍翠繞(闕/)兒夢還殢¶
　　漢家羅綺丹青妙理描寫盡六番隂計雲臺後胥¶
　　與封侯温柔國裡　掃愁將軍都督華胥以西諸¶
　　軍事領長樂少府醉鄉侯食糟丘五百户天弢居¶
　　士書¶
　唐子畏堂上雙白頭圖并題¶
海棠枝上白頭公頭暎花枝轉覺紅恰似老夫高興在¶
醉攲紗㡌領春風¶
<pb:KR3h0068_WYG_057-13a>¶
　六如征鴻圖并題¶
白露蒹葭八月秋征鴻又作稻粱謀一羣嘹嚦相呼處¶
多在萍荒淺水洲唐寅¶
　伯虎桃花過雨圖并題¶
桃花雨過水連天古樹高岩亂玉泉獨立溪頭窮物理¶
不知斜日落平川唐寅¶
　唐子畏落花圖并題¶
落花圖咏　吳郡唐寅¶
<pb:KR3h0068_WYG_057-13b>¶
今朝春比昨朝春南阮番成北阮貧借問牧童應沒酒¶
試嘗梅子又生仁六如偈送錢塘妾八斗才逢洛水神¶
多少好花空落盡不曾遇著賞花人¶
夕陽芳草笛悠悠春盡驚看又轉頭淅瀝風光搖草樹¶
驂驔時節逐川流臨階忍數脂千片遶樹空煩繡半勾¶
九十韶華梭脫手多情又作一番愁¶
忍把殘紅掃作堆紛紛雨裏毁垣頽蛤蜊上市驚新味¶
鶗鴂催人再洗盃肎唱驪歌送春去悔教羯鼔徹明催¶
<pb:KR3h0068_WYG_057-14a>¶
爛開賺我平添老知到年來可爛開¶
能賦相如已倦遊傷春杜甫不禁愁頭扶殘酒方中醉¶
面對飛花怕倚樓萬片風飄難割捨五更人起可能留¶
妍媸雙脚撩天去千古茫茫土一丘¶
芒鞋布襪罷春遊粉蝶黄蜂各自愁池面風迴公簇聚¶
陌頭人散踘場休膠粘日月無長䇿酒對荼&KR1048;有近憂¶
蘓小隄頭試翹首碧雲暮合隔紅樓¶
溪水東流日轉西杏花零落草萋迷山翁既醉依然醒¶
<pb:KR3h0068_WYG_057-14b>¶
野鳥如歌復似啼六代寢陵埋國媛五陵車馬鬭家姬¶
鄰東謝却看花伴陌上無心手共攜¶
春歸不得駐須臾花落寧知剰有無新草漫生天際緑¶
衰顔又改鏡中朱暎門未遇偷香掾墮溷番成逐臭夫¶
無限傷心多少淚朝來枕上眼應枯¶
蟄燕還巢未定時村翁散社醉扶兒紛紛花事成無賴¶
黙黙春心怨欲私雙臉臙脂開北地五更風雨葬西施¶
匡牀自拂眠清晝一縷茶煙颺鬢絲¶
<pb:KR3h0068_WYG_057-15a>¶
春盡愁中與病中花枝遭雨又遭風鬢邊舊白增新白¶
樹底深紅換淺紅漏刻已隨香篆了錢囊甘為酒杯空¶
向來行樂城東路青草池塘亂活東¶
崔徽自寫鏡中真洛水誰傳賦裏神節序推移比彈指¶
鉛華狼藉又辭春紅顔仙蛻三生骨紫陌香消一丈塵¶
繞樹百迴心語口明年勾管是何人　正徳庚辰仲秋¶
吉日偶録落花詩并畫於上¶
　六如牡丹圖并題¶
<pb:KR3h0068_WYG_057-15b>¶
故事開元重牡丹沈香亭北冷泉南如今顔色還依舊¶
風雨江東月閏三吳郡唐寅筆¶
　子畏萱花圖并題¶
北堂草樹發新枝堂上萊衣獻夀巵願祝一花添一嵗¶
年年長慶賞花時¶
　唐伯虎秋圃雜花圖并題¶
芳園秋色似春時紅紫紛菲暎緑池珠露未乾啼絡緯¶
曉風初拂颺蛛絲¶
<pb:KR3h0068_WYG_057-16a>¶
　六如居士菊圖并題¶
錦里先生日晏眠客來高論坐無氊酒資盡在東籬下¶
散貯黄金萬斛錢¶
　唐六如墨菊圖并題¶
故園三徑吐幽叢一夜𤣥霜墮碧空多少天涯未歸客¶
借人籬落看秋風¶
　伯虎墨葡萄圖并題¶
緑雲架上草龍蟠馬乳含秋露不乾昨日文園愁肺渇¶
<pb:KR3h0068_WYG_057-16b>¶
㡬丸嚼破蔗漿寒¶
　子畏盆石菖蒲圖并題¶
水養靈苗石養根根苗都在小池盆青青不老眞仙草¶
别有陽春雨露恩¶
　唐伯虎竹枝圖并題¶
鳩雨初晴苦竹生瀟江明月動秋聲他年鍊骨輕如葉¶
擬踏風梢散袖行¶
　唐居士孤竹圖并題¶
<pb:KR3h0068_WYG_057-17a>¶
嵗寒有貞姿孤竹勁而直虚心足以容堅節不撓物可¶
比君子人窮年交不易曅曅桃李花旦暮改顔色¶
　唐子畏王公拜相圖卷(一名王濟/之出山圖)¶
(款書/)門生唐寅拜寫¶
　　東南赤舄上明光百辟迴班待子長事業九經開¶
　　我后文章二典紀先皇春風夜雪門墻夢祕洞靈¶
　　丘杖履將敢道托根偏樹拔例隨芳草逐年芳門¶
　　生祝允明¶
<pb:KR3h0068_WYG_057-17b>¶
　　道徳前王懋旉求我后崇朅來開禁館爰命列羣¶
　　公少宰中朝駿文峰蓋世雄典謨深帝學出入冠¶
　　青宫大受心彌小端居望愈隆旁徵勞仄席夙簡¶
　　在淵衷乃濟雲龍會言參著作工鳬飛南斗下蓋¶
　　擁大江東寥廓瞻疆宇優柔採國風匪徒吳競直¶
　　兼尚馬遷通聖業唐虞竝昭靈日月同華詞將茂¶
　　實傳示緬無窮晚生徐禎卿¶
　　贊化調元屬重臣相君歸國節旄新大廷入覲新¶
<pb:KR3h0068_WYG_057-18a>¶
　　天子四海應沾鼎外春門下生張靈¶
　　聖主登新極文星復舊垣紫書徵纂述黄閣待調¶
　　元畫舫行江驛華旌映郭門承明朝見罷天語降¶
　　殊恩後學生吳奕¶
　　聖皇初御極登進盡賢人求舊尤加意先師乃後¶
　　臣國書需總筆王化屬持均聞說周公事新圖畫¶
　　得真晚生盧襄¶
　　吳國才賢見兩元山川靈秀出璵璠先朝史録趨¶
<pb:KR3h0068_WYG_057-18b>¶
　　宣召大郡編摩接討論車馬城西懷逺别經綸闕¶
　　下沐殊恩縁知舊學應超擢還見官崇道益尊葑¶
　　門朱存理¶
　　綸綍頻宣上帝京編年直筆鬼神驚明良入覲天¶
　　顔喜黜陟心懸水鏡清宋室匡君推范老漢廷稽¶
　　古重桓榮春風門第多桃李我獨傳經愧鄭生門¶
　　生薛應祥¶
　　王文恪公濟之為吳中名宰相無論學術科第徳¶
<pb:KR3h0068_WYG_057-19a>¶
　　業聲望載在傳志者照映千古即其門人交友周¶
　　旋於公者莫非名流韻士此卷一圖七詩乃正徳¶
　　改元公方大拜詔起之洞庭此出山圖咏之所由¶
　　作也圖中樹石斆李唐人物倣公麟而車中傳神¶
　　不減長康乃子畏用意筆佐以希哲京兆精楷昌¶
　　穀廷評古調足稱三絶而夢晉以下諸作亦皆翩¶
　　翩一展玩間如入山隂道中應接不暇也辛亥春¶
　　公之四世孫伯貞命工裝潢出以相示俯仰今昔¶
<pb:KR3h0068_WYG_057-19b>¶
　　甲子再週而紙墨如新雖鬼神呵䕶而亦可以占¶
　　雲仍之善保矣故為識之長洲後學張鳯翼¶
　　乙巳初月之望購得王公拜相圖詠捧閱再三卷¶
　　尾恭題八字云清辭入彀妙畫通神張丑筆記¶
　唐解元野望憫言圖卷¶
野望憫言(今/亡)唐寅¶
　　己巳九月舟次相城一首¶
　　㡬年約兹游為訪石田叟石田今已亡不使此言¶
<pb:KR3h0068_WYG_057-20a>¶
　　負相知三四人挐舟過湖口行行抵相城自夘將¶
　　及酉四顧何茫然天水合為藪茅屋㡬人家荒蒲¶
　　與衰栁本來魚鼈宫自合鷗鷺有始田者為誰餒¶
　　也非自取有司事誅求亡者十八九念此為徬徨¶
　　獨立延佇久作詩當風謠以告民父母濟之¶
　　正徳己巳九月望後寅忝侍柱國少傅太原公出¶
　　吊石田鄉丈於相城夜宿宗讓三舅校書宅酒半¶
　　書此聊伸慰荅之思耳吳趨唐寅¶
<pb:KR3h0068_WYG_057-20b>¶
　　吳以水為國相城當其汚旱熯與衆異淖涸不可¶
　　鋤淹潦先見及宛在水中居己巳春不雨逮秋欲¶
　　焚巫七夕月離畢驟雨風挾諸始謂油然雲助我¶
　　潤槁枯涔涔乃不息山崩溢江湖拯溺急兒女騎¶
　　牛雜羊豬始旱終以潦嵗一災二俱縣官不了了¶
　　按籍征稅租連境盡魚鼈比屋皆逃逋我隨宰公¶
　　來舴艋如乗桴村有太丘生典賣具午哺公既恤¶
　　以詩賡之我能無勸子賣積荒攜口就上腴早晚¶
<pb:KR3h0068_WYG_057-21a>¶
　　得飽餐鼓腹歌皇虞¶
　　我公汎仙舟取道問漁叟㴑洄三十程僕夫費絙¶
　　負湖名指陽城風土比壺口微茫水氣薄白日亦¶
　　易酉吾蘓故澤國乃此識淵藪不嫌席門陋艤棹¶
　　且維栁垝垣厖吠雜四壁漲痕有前村酒旋賒汚¶
　　田魚可取市逺無兼味蔬味僅三九公心享其貧¶
　　戀坐亦良久子從宰相游可以慰慈母　宗讓卜¶
　　居陽城適遭水厄大傅東山王公中丞瓜涇徐公¶
<pb:KR3h0068_WYG_057-21b>¶
　　皆有詩慰藉之解元唐君子畏及今侍御師邵家¶
　　兄以次繼響窮居寂寞之濵而顧得此亦不易得¶
　　也近持以示予予無似不能自黙敢依韻語輒補¶
　　一首珠玉在側覺我形穢宗讓姻家民表施君讀¶
　　而愛之遂請以歸宗讓亦不靳也正徳壬申夏五¶
　　望既石湖盧襄敬識¶
　　野望憫言一卷為宗讓校書作也卷中為圖者一¶
　　為詩跋者三後先皆名筆凡三年而歸於施民表¶
<pb:KR3h0068_WYG_057-22a>¶
　　氏民表傳子若孫歴四世七十六年而始歸茂實¶
　　府君此其相傳之自也府君云當正徳己巳吳中¶
　　大水時有宗讓者適居相城不無牢愁騷屑之感¶
　　一時士大夫若王文恪輩爭為歌詩慰藉之獨子¶
　　畏先生既成有聲之畫復構無聲之詩殆是詩中¶
　　畫畫中詩恐摩詰復生子畏無多讓也暇日出示¶
　　張進士伯起伯起謂其天真爛發逸趣宛然一段¶
　　蕭疎清曠之氣出没於烟波栁岸間使人應接不¶
<pb:KR3h0068_WYG_057-22b>¶
　　暇藉令營丘北苑松雪翁極意為之亦自不逺真¶
　　神筆也顧其詩往往自成一家語比于唐人篇什¶
　　為不類耳府君服其知言而卒無以復之又云此¶
　　卷在施子所時方買田相城東恒從主人借觀焉¶
　　嘆賞之誠見乎詞色㡬欲作米顛據舷狡獪未有¶
　　因也萬厯丁亥吳中復大水施子以此卷來質米¶
　　爾時極喜戲語之曰昔宗讓以水厄得此卷吾子¶
　　以水厄失之是何彼此不類與施子曰主臣有之¶
<pb:KR3h0068_WYG_057-23a>¶
　　不聞人亡弓人得之夫復奚恨與我傳之後人而¶
　　不知所重何如歸於識者耶為一笑而留之卷首¶
　　故有野望憫言四大字亦子畏書曩者猶及見之¶
　　惜已失矣屢欲倩名手補其亡復計虎賁之似未¶
　　若延津之合也遂虚右以俟後七年府君析箸謙¶
　　徳田籍在相城東有難色府君出此卷授不肖曰¶
　　以此當汚邪十畆可善䕶持毋為人所豪奪寧非¶
　　吾家一雅語乎遂百拜受之而識其顛末於卷後¶
<pb:KR3h0068_WYG_057-23b>¶
　　時又明年丙申九月十二日張謙徳謹書¶
　　開嵗痰火大作㡬不能生今甫起坐尚未可步履¶
　　也承示唐畫暨王盧詩俱真正可珍而畫更入神¶
　　計高明自得之也附復鳯翼頓首¶
　外録¶
　　書畫舫云子畏畫倣宋元無不臻妙而於李唐遺¶
　　法尤得心印故其遇合作處徃徃負出藍之目如¶
　　吾家野望憫言畫卷蕭森灑落的屬第一乃拘泥¶
<pb:KR3h0068_WYG_057-24a>¶
　　家數者例以出山圖壓卷是非難齊如此執筆感¶
　　慨悠悠我思¶
　　又云謙徳丑舊名也故字叔益萬厯丙戌先子獲¶
　　秦人張丑古印而不腆實以丁丑生遂易今名云¶
　　丁酉人日記此卷今歸顧氏¶
　伯虎越城泛月圖并題¶
栁沈霧氣濛濛濕月蕩湖光晃晃明翠幙樓船紅拂妓¶
越城橋畔夜三更唐寅畫¶
<pb:KR3h0068_WYG_057-24b>¶
　　六如夜景人間少生紙經營入董源彷彿越城橋¶
　　畔見青衫濕盡倒離樽張祥¶
　外録¶
　　書畫舫云唐子畏越城泛月紙本水墨畫其烘鎖¶
　　絶佳而右方詩題尤精謹可愛詳觀筆趣亦盛年¶
　　作也惜曾大父參箋一絶不同幅耳畫琵琶而題¶
　　紅拂似屬語誤故曾大父有此結¶
　　又云次兄仲服收得唐寅越城泛月小幅水墨天¶
<pb:KR3h0068_WYG_057-25a>¶
　　成景色最為深逺與予承受先世野望憫言畫卷¶
　　筆趣正同品格不相上下足稱化人之筆¶
　　又云越城泛月元宰公謂其有墨而無筆至野望¶
　　憫言公又賞其筆法類趙大年非平時畫本可及¶
　　其持論乃復爾爾古人云有筆有墨筆墨二字人¶
　　多不曉畫豈無筆墨哉但有輪廓而無皴法即謂¶
　　之無筆有皴法而無輕重向背明晦即謂之無墨¶
　　古人又云石分三面此語是筆亦是墨可參之¶
<pb:KR3h0068_WYG_057-25b>¶
　　又云子畏畫本筆墨兼到理趣無窮當為皇明丹¶
　　青第一以較啟南遺跡雖蒼勁過之而細潤不及¶
　　也陳仲醇云世人愛書畫而不求用筆用墨之妙¶
　　有筆妙而墨不妙者有墨妙而筆不妙者有筆墨¶
　　俱妙者有筆墨俱無者力乎巧乎神乎膽乎學乎¶
　　識乎盡在此矣總之不出藴藉中沈著痛快¶
　唐子畏杏花仙館圖并題¶
緑水紅橋夾杏花數間茅屋是仙家主人莫拒看花客¶
<pb:KR3h0068_WYG_057-26a>¶
嚢有青錢酒不賒唐寅¶
　外録¶
　　書畫舫云唐子畏杏花仙館一幅精細之極絹本¶
　　淺絳色其參箋衡山長歌不及録¶
　六如居士逃禪圖卷¶
逃禪¶
　　招隱士(祝允明書/原文不録)¶
　　唐子畏解元既坐事廢斥即能放情山水冥契禪¶
<pb:KR3h0068_WYG_057-26b>¶
　　理嘗著招恤賦以自見然其藻思勃發至繪逃禪¶
　　圖以洩磊砢不平之感而其布景即屈子行吟澤¶
　　畔之遺也友人祝希哲京兆恐其沈溺不返為寫¶
　　淮南招隱篇以諷之而其命意又宋氏景氏招魂¶
　　大招之㫖也卷中書畫皆精題名並闕豈如孟浩¶
　　然所云不才明主棄時事有難於顯言者相與謬¶
　　幽&KR0802;晦以俟同調之自尋耶然書畫實神品也竊¶
　　恐日久零落故為識而藏之時壬子季秋萬厯紀¶
<pb:KR3h0068_WYG_057-27a>¶
　　嵗十二日張丑¶
　外録¶
　　書畫舫云此卷曾在文氏畫品清逸絶倫極可玩¶
　　其招隱士一帖休承公嘗摹刻歸來堂中¶
　子畏松溪草堂圖長卷¶
　外録¶
　　書畫舫云唐子畏松溪草堂長卷水墨紙本其長¶
　　蓋丈有五本身子畏自有詩而後方希哲徵仲等¶
<pb:KR3h0068_WYG_057-27b>¶
　　題之並奕奕可喜平生所見長卷宜為冠真劇跡¶
　　也¶
　唐子畏雲山烟樹圖并題¶
雲山烟樹靄蒼茫漁唱菱歌互短長燈火一村雞犬靜¶
越來溪北近横塘吳郡唐寅¶
　　右畫雲山烟樹紙本淺絳色樹石倣李成屋宇師¶
　　巨然山頭斆米芾既極秀潤又饒氣韻更兼收藏¶
　　得地紙墨如新而簽題復出王履吉之手名跡也¶
<pb:KR3h0068_WYG_057-28a>¶
　　向從王氏借閱今歸余家張丑¶
　伯虎松坡圖¶
　外録¶
　　書畫舫云子畏水墨松坡圖全學李晞古所畫四¶
　　松竒古之極王徵君百谷故物也¶
　子畏仙景圖并題(小/幅)¶
白袷檀冠碧玉環倒騎驢子看廬山腰間小合藏何物¶
九轉芙蓉一顆丹唐寅畫¶
<pb:KR3h0068_WYG_057-28b>¶
　外録¶
　　書畫舫云茂實府君潛心烹煉齋頭懸挂此軸是¶
　　子畏極筆層巒疊嶂怪松竒樹種種入神每閱未¶
　　嘗不醉心也子畏又有洞庭秋霽圖¶
　唐六如枮木圖并題(小/幅)¶
枯木蕭疎下夕陽漫燒飛葉煑黄鱨與君且作忘形醉¶
明日驅馳汗浣裳　友生唐寅飲承宗先生葑溪草堂¶
中作此小幅為贈¶
<pb:KR3h0068_WYG_057-29a>¶
　外録¶
　　書畫舫云不腆新收韓氏枯木小幀全師李成筆¶
　　意清逸秀美當為子畏絶品近為徐晉逸購去¶
　唐解元仙山樓閣圖¶
仙山樓閣(書圖/右)晉昌唐寅¶
　　何處碧桃雨花飛渺去津山中自流水物外有長¶
　　春路轉通幽處雲深隔世塵洞天曾不逺或有避¶
　　秦民徵明題¶
<pb:KR3h0068_WYG_057-29b>¶
　外録¶
　　書畫舫云仙山樓閣一題創自李思訓宋元名手¶
　　多作之向從王龍岡家購得子畏青緑横看大幅¶
　　計高六尺闊九尺餘原係寫夀履吉母氏者其布¶
　　景用筆全法王右丞雖精細層疊稍讓蔡氏白石¶
　　翁卷然樹石古雅屋宇壯麗實子畏用意作也右¶
　　方署書八字奕奕神采後有徵明題其字全倣聖¶
　　教尤足嘉賞耳或云徵仲盛年亦曾畫成一卷乃¶
<pb:KR3h0068_WYG_057-30a>¶
　　是倣傚伯駒遺法筆墨精妙金碧輝暎凡經嵗而¶
　　始就緖近聞得六十千歸洞庭人家惜未及見世¶
　　多臨本¶
　子畏水亭午翠圖并題¶
水亭如笠水颸寛一卷開忩了稗官停午樹隂深合翠¶
篆絲裊裊下清湍唐寅畫兼詩¶
　外録¶
　　書畫舫云相城施氏舊藏子畏水亭午翠一幀見¶
<pb:KR3h0068_WYG_057-30b>¶
　　僕纂修稗官家言卷以見贈樹石高古峰巒朴茂¶
　　當為子畏遺蹟第一品惜乎絹素弊壞不入好事¶
　　家目耳即使完好其筆法亦非俗士所能識也丑¶
　　纂修稗官家言為名山藏蓋廣先子史翼之作水¶
　　亭午翠題咏殆似為僕發耶¶
　伯虎山水并題¶
危橋渡深澗深岫出閒雲已息麒麟想終成麋鹿羣¶
　外録¶
<pb:KR3h0068_WYG_057-31a>¶
　　書畫舫云唐子畏淺絳山水一軸清眞秀潤盛年¶
　　筆也¶
　唐伯虎千山萬木圖(紙本中挂幅水墨遙山隱霧疎/樹含風拄杖崇岡引人結烟駕)¶
　　(之/思)¶
(款書/)嘉靖改元新正唐寅(書左/角上)¶
　　千山重疊錦屏遮萬木參差緑帶斜黑霧障天迷¶
　　鳥道黄茅極目少人家喬林草偃知藏虎隂壑風¶
　　腥定有蛇駐馬不堪囘首望孤雲飛處是天涯枝¶
<pb:KR3h0068_WYG_057-31b>¶
　　山¶
　唐六如金昌暮烟圖并題(絹本小挂幅淡色疎樹溪/山雲烟横鎖林間草舎水)¶
　　(次扁舟一派/江天暮景)¶
霜前柿葉一林紅樹裏溪流極望空此景憑誰擬何處¶
金昌亭下暮烟中唐寅(書右/角上)¶
　唐子畏秋塘詩景圖并題(絹本中挂幅淡色山麓寒/塘茅簷老樹一人盪舟將)¶
　　(泊詩境當前安得/閒身卧遊終日)¶
家住東南雲錦鄉心魂原是水花香哦詩想入秋塘境¶
<pb:KR3h0068_WYG_057-32a>¶
鴛鷺驚飛一夕忙蘓門唐寅(書右/角上)¶
　　秋水何人愛清狂我輩來山光浮掌動湖色盪胸¶
　　開黄鵠輕千里蒼鷹下九垓平生濟川志擊楫使¶
　　人哀¶
　　山水繡相錯清暉如可餐峰形分塢塢沙曲擁灘¶
　　灘西蕩荷香拂南屏秋氣寒嘯歌終日裏懶散不¶
　　簪冠¶
　　細雨作寒食山風吹李花年來(原蹟來/字㸃去)光隨燕雀¶
<pb:KR3h0068_WYG_057-32b>¶
　　吾道只龍蛇雲薄三江渚春圍五栁家無官居騎¶
　　省有鬢已生華　雅宜山人王寵書於石湖草堂¶
　　時己丑七月廿又五日¶
　唐六如青山讀書圖并題(雙絹大横幅淡著色雲壑/霜林山居繡錯右偏石梁)¶
　　(飛瀑童子抱琴踵一客翩然來中間軒牖向背把/卷攤書哦吟者不一左一柴扉半閉一童負杖肩)¶
　　(大瓠望酒帘而去江水迷茫風帆逺度晻/靄層巒恍如置身其間有得朋讀書之樂)¶
湖州得絹俱充襪我把輕縑試高掲東塗西抹出天涯¶
管領烟霞主風月人家聫絡住青山良朋好友時徃還¶
<pb:KR3h0068_WYG_057-33a>¶
讀書比比不出户柴門流水聲潺湲危椒絶磴走行旅¶
嵐氣濕衣雲作侣山腰隱隱見招提落日長途渺何許¶
林坳樹底跨浮梁一泉玉瀉秋琳琅荷衣凉透忍不得¶
寒郊瘦島誰爭强遙天兩兩沙鷗起中有吳船過越水¶
輕帆帶影掠雙鳬頃刻錢塘三百里平生吾亦信吾癡¶
抽身欲往良不疑酒家急就澆磈礧取醉還酬箇裏詩¶
吳郡唐寅(書左/角上)¶
　張　靈¶
<pb:KR3h0068_WYG_057-33b>¶
　張夢晉朝仙圖卷¶
　外録¶
　　書畫舫云張夢晉朝仙圖卷後有唐子畏題識¶
　居　節¶
　居士貞瀛洲圖并題¶
千山罨畫擁飛樓樓外寒泉百道流莫笑老夫心逺大¶
曾將清夢到瀛洲居節¶
　商谷村居圖并題¶
<pb:KR3h0068_WYG_057-34a>¶
茅簷日煖燕交飛雲過墻隂滿翠㣲中酒經旬掩闗卧¶
蒼苔渾欲上人衣商谷居節¶
　祝允明¶
　祝希哲題畫¶
吟詩寫畫似參禪不向他人被裏眠生公堂前㸃頭石¶
天平山上白雲泉¶
秋浸具區天地寒老崕垂脚怒龍蟠仙人夜半騎龍去¶
木客潛窺古竈丹¶
<pb:KR3h0068_WYG_057-34b>¶
雲母薄梳青石髮水花肥㸃碧荷錢樹根一坐雲山老¶
不許時人問嵗年¶
寒光交逗眼蒼然半夜人間别有天想得非仙亦非鬼¶
四山風雨擁孤眠¶
　枝山義犬圖并記(原文/不録)¶
　外録¶
　　珊瑚網云余有枝山義犬記即圖其狀殊肖故知¶
　　書畫合一也¶
<pb:KR3h0068_WYG_057-35a>¶
　枝指生題仙女圖¶
阿房宫裏傾城質太華峰頭出世身澗草巖花為服食¶
山雲水月是精神相逢記得同遊日一笑不知何處春¶
却為龜臺侍下許東華還有女僊人¶
　王　寵¶
　王履吉倣雲林筆意并題¶
高樹覆清溪松亭延落照為問京華人欲返思鱸棹¶
秋日倣雲林筆意因有所懷賦此雅宜山人王寵¶
<pb:KR3h0068_WYG_057-35b>¶
　　履吉不以畫名此幅乃偶然興到隨筆㸃染耳然¶
　　深得大癡雲林墨外之趣可見高人胸中無所不¶
　　能從伯穀齋見之為之心熱文嘉¶
　王榖祥¶
　王酉室蕉石秋花圖并題¶
薰風庭院雜英開忩滿蕉隂徑滿苔燕寢凝香自終日¶
叩門那有俗人來¶
　禄之畫并題¶
<pb:KR3h0068_WYG_057-36a>¶
松隂竹色翠交加晏坐清談日未斜偶欲揮毫剛洗研¶
只縁滌暑㡬烹茶王穀祥¶
　王吏部秋葵圖并題¶
絡緯聲中秋夜長名花含露立東牆捲簾惟有纖纖月¶
試看新妝半額黄¶
　王禄之茉莉圖并題¶
一種名花當暑栽冰葩玉蘂亦竒哉枝頭浥露朝朝摘¶
簾外霏香夜夜開已愛芳英㸃雲髻更憐餘馥汎茶杯¶
<pb:KR3h0068_WYG_057-36b>¶
寒忩就日深藏䕶生怕東風料峭來¶
　酉室玉簪秋葵圖并題¶
玉兒本來潔宫妝不慣濃秋風羅袖薄飄颺若為容¶
　王禄之梅圖¶
　　一枝天下春萬古江南色滿地玉粼粼隣家起羌¶
　　笛大謨¶
　　愛此嵗寒香不染穠芳色開落應有時無妨畫樓¶
　　笛顧奉¶
<pb:KR3h0068_WYG_057-37a>¶
　　艶奪巫山女芳傾洛水神逍遙霜月畔儼對斷腸¶
　　人周詩¶
　　照水扶疎影臨風慘淡神月明茅屋下誰愜傍幽¶
　　人質山黄姬水¶
　　香散孤山雪花開處士家月明魂欲斷疎影碧忩¶
　　斜石岳¶
　　黯淡一枝香晶然滿林雪素質倩誰憐芳心還自¶
　　悦毛錫嘏¶
<pb:KR3h0068_WYG_057-37b>¶
　　香骨凝烟瘦幽姿帶雪妍誰家吹玉笛夢落枕屏¶
　　前許周¶
　　野人但愛梅不往山中覔羅浮白雪香忽然滿几¶
　　席張湖山¶
　　遙聞黯淡香近見依微色月下一清吟風前有長¶
　　笛彭年¶
　酉室白燕梨花圖并題¶
燕燕兩于飛差池玉羽衣梨花春院靜弄影故依依¶
<pb:KR3h0068_WYG_057-38a>¶
　王禄之榴房多子圖¶
　　風落亭皋霜氣凝纍纍秋實錦英呈琅玕百顆赤¶
　　瑛綻多子還誇安石名彭年題¶
　酉室水仙圖¶
　　隂崕雪壓青松折暘谷冰開碧磵流已見華容兩¶
　　秦媛玉鬟雲貌作春遊彭年題¶
　　月為精魄水為神素質先含雪裏春羅襪凌波斷¶
　　行跡誰能喚起弄珠人許子才題¶
<pb:KR3h0068_WYG_057-38b>¶
　外録¶
　　珊瑚網云余有酉室多錦葵石竹諸花一幅¶
　沈　仕¶
　沈青門鴛湖圖¶
　　鴛鴦湖西西板橋出郭移舟路不遙落花風起三¶
　　春杪新水門閒五栁條在藻儵魚濠濮想臨流蘭¶
　　佩楚人謠懸知舊是龍蛇窟毎見波濤夜動搖戚¶
　　元佐題¶
<pb:KR3h0068_WYG_057-39a>¶
　許　初¶
　許元復題椿萱芝蘭圖¶
莊椿自是長生樹蘐亦能開百嵗花更有芝蘭在花下¶
春風常駐列仙家高陽許初¶
　仇　英¶
　仇十洲摹趙松雪沙苑圖卷¶
　　跋仇十洲摹松雪沙苑圖¶
　　沙樹歴歴沙草荒江上誰開芻牧場羣馬所聚何¶
<pb:KR3h0068_WYG_057-39b>¶
　　劻勷飲秣而俯嘶而昻訛踶浴滚逐且驤或乳或¶
　　卧或軋瘡三縱五横不成行烏騅赤兔照夜白連¶
　　錢桃花鬬文章牝兮牡兮未可辨亦莫可識駑與¶
　　良相骨相肉俱已矣老夫兩眼徒茫茫但愛各各¶
　　無拘韁自縱自得肥更光肥哉肥哉空老死未試¶
　　何以知爾長我知馬亦待駕御人馬兩得氣如揚¶
　　請看溝汗流血漿爭先欲縛左賢王追風逐電一¶
　　般走數匹之中當有强　余見趙松雪所畫唐馬¶
<pb:KR3h0068_WYG_057-40a>¶
　　一卷縱觀之其態有立者伏者走者飲者浴者蹄¶
　　者嘶者奔者逸者戲而駢者或寢或喝奮發而生¶
　　精細而宻各能窮其狀今閱十洲此卷其運墨設¶
　　色風韻氣骨斷斷乎自一手者不然何天閑之若¶
　　是耶時嘉靖丁未仲春之望許初(詩見趙仲穆/沙苑牧馬圖)¶
　外録¶
　　書畫舫云實父畫蹟臨摹逺勝自運余向見其摹¶
　　董展道經變相范長夀西域圖李思訓海天落照¶
<pb:KR3h0068_WYG_057-40b>¶
　　圖李昭道明皇遊月宫圖趙伯駒浮巒暖翠圖筆¶
　　意克肖不似實甫平日畫本也¶
　仇實父雪棧圖¶
　　王右丞劍閣圖余嘗見叔明臨本乃方尺小幅石¶
　　田先生廣而(闕/)之二圖余皆曾摹今俱不能記矣¶
　　偶見實甫此幅不覺有似人之喜因題其上萬厯¶
　　乙亥六月文嘉識¶
　十洲臨池消夏圖¶
<pb:KR3h0068_WYG_057-41a>¶
　　湘簾寂寂夏堂虚竹影離離風外疎煑茗焚香消¶
　　晏坐硬黄臨得右軍書師道識¶
　　凭闌閒看白鷗飛山色溪光繞四圍六月不知城¶
　　市暑逍遙應識久忘機陸安道¶
　外録¶
　　珊瑚網云余家藏十洲兩三納凉圖聞之父執沈¶
　　涵素云是其婦父姚禹門太史所遺上有詩斗為¶
　　文徵仲題已失去矣今細觀此圖畫橋烟栁鞦韆¶
<pb:KR3h0068_WYG_057-41b>¶
　　院落絶似江南春光景余因更其名目彼時尚有¶
　　實父宫蠶圖漢宫春曉諸卷先後為人賺去思之¶
　　殊怏怏也¶
　仇實父山水¶
　　雨霽樹如沐山晴翠欲流村深行迹斷五月似清¶
　　秋周幼海題¶
　十洲仙奕圖¶
　　仇十洲蓬萊仙奕乃冷謙本謙學小李將軍所謂¶
<pb:KR3h0068_WYG_057-42a>¶
　　心死方得神活仙家之祕藏也仇實父以趙伯駒¶
　　為之自當速肖董𤣥宰題¶
　　仇實父是趙伯駒後身即文沈亦未盡其法𤣥宰¶
　　又題¶
　仇實父洪崕小隱圖¶
(款書/)仇英摹馬逺筆¶
　　張伯子五十夀言¶
　　昔在世皇肅外臺綱誰其藎臣乃有二張等彼二¶
<pb:KR3h0068_WYG_057-42b>¶
　　荀叔慈慈明慈明内潤智以仁藏積厚而鍾伯子¶
　　發祥惟我伯子雋聲英英立破萬卷&KR1011;百氏場吐¶
　　為藝文陸離洸洋中權所指鋒孰敢當薄游賢闗¶
　　謂錐處囊天恡摶扶疇適雄飛斂爾壯心杜爾徳¶
　　機不順以施日勝而肥懷珠川媚藴玉山輝君曰¶
　　寧爾容彭所希黄金為餌同類為妃驂虬御鸞翺¶
　　翔九圍人有恒言五十知非君知其非大雄是皈¶
　　離照中天萬燐息煇誰縛誰解何順何違六轡在¶
<pb:KR3h0068_WYG_057-43a>¶
　　御惟汝指麾不慕獨覺寧希小乗不貪轉輪何况¶
　　小榮著為㣲言撇捩縱横蕩乎漆圍又似淨名其¶
　　子和之玉振金聲獨立須彌頫挹太清怒馬脂車¶
　　如襲百繩封人之祝如一蠅鳴我有半偈乃駐君¶
　　聽四十九年無法可稱杜口毘邪息心化城大家¶
　　團欒共證無生弇州山人王世貞元美造¶
　外録¶
　　書畫舫云右贈茂實府君之作後有敬美一跋已¶
<pb:KR3h0068_WYG_057-43b>¶
　　亡逸矣¶
　仇十洲湖上仙山圖(一名洞庭/春色圖)¶
　外録¶
　　書畫舫云仇英實甫湖上仙山圖一名洞庭春色¶
　　絹本青緑大横披也按款乃是寫夀崦西徐公者¶
　　精細層累非歴月不可了山石師王維林木師李¶
　　成人物師吳元瑜設色師趙伯駒資諸家之長而¶
　　渾合之種種臻妙或云實甫畫祖劉松年殆擬非¶
<pb:KR3h0068_WYG_057-44a>¶
　　其倫矣¶
　實甫教習女兵圖¶
　外録¶
　　書畫舫云項氏藏孫武子教習女兵圖乃仇實父¶
　　畫全從曹不興兵符圖翻出後有枝指翁小楷孫¶
　　武子十三篇書畫與文章並垂不朽足稱絶藝耳¶
　仇實父大慈勝境圖(小挂幅緑絲錦邊方絹本青緑/畫世尊坐松石上說法須菩提)¶
　　(合掌前跪諸天/王侍立諦聽)¶
<pb:KR3h0068_WYG_057-44b>¶
(款書/)弟子仇英拜寫(書左/角下)¶
　　金剛般若波羅蜜經(高麗墨箋本磨金篆書横題/圖上太史以楷法作佛事貫)¶
　　(珠累黍指腕中證月印千江之義諦/觀者不得以書蹟供養經文不録)¶
　　嘉靖乙夘四月廿二日余敬掃靜室神明其慮兹¶
　　以高麗箋製絲研將金汁焚香拜書寶經若對如¶
　　來浹旬而功聿成然髦衰目眵而幸㸃畫不贋稍¶
　　愜鄙愿敬援實父仇英肅繪大慈勝境共成連幅¶
　　以紀同時弟子誠意謹識長洲文徵明時年八十¶
<pb:KR3h0068_WYG_057-45a>¶
　　有六¶
　　周文玉製絲(書左/角下)¶
　仇十洲大士像(高麗墨箋磨金寫蓮花一瓣立大士/于中以筆墨結大乗因縁會取者知)¶
　　(不作/畫觀)¶
(款書/)弟子吳門仇英摹趙松雪先生寫大士像于集慶¶
堂(書右/角下)¶
　　妙法蓮華觀世音經(磨金小篆徵/仲横書牋上)¶
　　妙法蓮華經觀世音菩薩普門品(經文/不録)¶
<pb:KR3h0068_WYG_057-45b>¶
　　嘉靖乙夘嵗七月廿五日之吉余特拜請餘姚王¶
　　文成公家奉趙文敏公金汁繪大士書寶經依灋¶
　　製絲敬援實父摹像得趙儼然焚香靜室神明其¶
　　慮研金端肅對臨寶經而幸㸃畫不贋稍愜鄙愿¶
　　奉佛弟子長洲文徵明謹識時年八十六¶
　　海震潮音說普門九蓮花底現童眞楊枝一滴添¶
　　甘露散作山河大地春(𨽻/書)弟子徵明又書(書墨箋/左角上)¶
　　高麗箋周文玉製絲(書左/角下)¶
<pb:KR3h0068_WYG_057-46a>¶
　仇實父松亭放鶴圖(絹本小挂幅青緑喬松仙館捉/扇道人徘徊石橋流泉之上牖)¶
　　(下馴鶴羣立碧嶂白雲/閒翩翩囘翔欲下者二)¶
(款書/)仇英製(𨽻書/圖左)¶
　十洲松菊猶存圖(絹本中挂幅青緑雲山松菊問淵/明作盤桓狀隔澗蒼頭負琴童子)¶
　　(荷酒將/度板橋)¶
(款書/)實父仇英製(書松/身)¶
　仇十洲竹鳩圖(紙本中挂幅著色雙鈎翠竹數竿兩/鳩于坡間啄落花㣲風動枝解籜在)¶
　　(地筆韻直/取子西)¶
<pb:KR3h0068_WYG_057-46b>¶
(款書/)嘉靖丁未春日臨唐人崔白竹鳩圖仇英(書圖/左)¶
　實父玉洞仙源圖(絹本中挂幅青緑雲山松澗一仙/老琴書趺坐童子四烹茶設果只)¶
　　(尺花源遂通毫素對/之欲鼔枻褰裳矣)¶
(款書/)仇英實父製(隷書/樹隙)¶
　仇實父五栁莊圖(絹本中挂幅著色淵明左右琴書/跣足據石牀稺子三籬外采菊者)¶
　　(二一擎梨栗循籬東來望中送酒白衣度橋且至/南山五栁宛在心目羲皇之境不待高卧時也)¶
(款書/)仇英實父畫(隷書右/角下)¶
　十洲漁父圖(絹本長挂幅青緑栁蕩彌漫兩老漁箕/踞柎上羣兒聚嬉舉&KR0699;探筌前村茅屋)¶
<pb:KR3h0068_WYG_057-47a>¶
　　(蓮塘鵞鳬唼喋儼然漁鄉蟹舎也/上半全師趙文敏下半乃是本色)¶
(款書/)仇英實父製(書圖/左)¶
　仇十洲上林較獵圖卷(絹本長四丈高一尺三寸餘/青緑大設色上林較獵千乗)¶
　　(萬騎位置精嚴不失賦中一/語六法兼到真畫苑鉅觀)¶
(款書/)嘉靖庚戌秋日吳門仇英實父製(隷書/圖後)¶
　　上林賦(𨽻書絹本/原文不録)¶
　　嘉靖辛亥嵗孟春既望鴈門文徵明書于玉蘭堂¶
　　之東軒(烏絲格絹/本裝畫後)¶
<pb:KR3h0068_WYG_057-47b>¶
　十洲子虚上林圖卷¶
　外録¶
　　書畫舫云仇英實父其出甚微嘗執事丹青周臣¶
　　異而教之遂知名于世壯嵗為崑山周六觀作子¶
　　虚上林圖卷長㡬五丈歴年始就所畫人物鳥獸¶
　　山林臺觀旗輦軍容皆臆寫古賢名筆斟酌而成¶
　　可謂圖畫之絶境藝林之勝事也兼有文徵仲小¶
　　楷相如一賦在後其家稱為三絶豈過許耶後歸¶
<pb:KR3h0068_WYG_057-48a>¶
　　之嚴氏實父又有諸(闕/)職貢九成宫二圖¶
　實甫玉田圖卷(絹本長五尺高八寸青緑雲山萬木/溪澗田疇文秀可觀脫去十洲本色)¶
　　玉田(隷書紙/本引首)¶
(款書/)仇英實父為玉田先生製(書圖/後)¶
　　玉田記¶
　　客有訊於余曰子之友王君其稱玉田者何居其¶
　　固有膏腴沃壤於崑丘之側黑水之陽乎其躬秉¶
　　耒于抵鵲之野乎意者嘗鑿空逺使跋履乎大秦¶
<pb:KR3h0068_WYG_057-48b>¶
　　之墟乎余曰非也王君亷士也懸黎結緑不足以¶
　　為珍苕華瑾瑜不足以為貴其視連城五都之寶¶
　　蔑如也客曰然則曷為其稱爾乎余曰願少安請¶
　　得盡白之王君少有大志讀孔孟氏書夙夜强學¶
　　冀有所進取而勤勵過甚乃患耳疾久之竟失厥¶
　　聰求治靡效於是游放山澤精心訪道遇異人為¶
　　診視且曰爾病不足復治爾獨可為醫為醫必獲¶
　　如志因探懷中書與之并脈訣心法指授千言乃¶
<pb:KR3h0068_WYG_057-49a>¶
　　别去歸而盡發所藏醫經本草論按篇籍究切之¶
　　果竒方也君乃大悟曰吾少時欲謀仕以濟人利¶
　　物為意不幸患痼疾志弗克就吾聞醫之道能起¶
　　死人而肉白骨也其在兹乎其在兹乎立市藥修¶
　　治之稍稍出試病者病輒愈愈數十百人名大起¶
　　君儒生謙雅藴藉口不言世事一時吳士之賢者¶
　　多所親重蒙療者厚於報謝每輒辭拒故皆許以¶
　　為廉其所自喻則欲治其心之謂也嘗曰吾聞君¶
<pb:KR3h0068_WYG_057-49b>¶
　　子於玉比徳焉而人情以為田吾之方寸有在也¶
　　吾將以温潤而澤者為仁種縝宻而栗者為知種¶
　　廉而不劌者為義種瑕瑜不掩孚尹旁逹者為忠¶
　　信種吾雖無徳以比之而深耕易耨且溉且滋罔¶
　　敢少自暇逸使鄙吝得稂莠焉吾田不既治乎崑¶
　　丘黑水荆山大秦其道里遼逺相去不知其㡬何¶
　　也雞冠蒸栗㸃漆截肪其符采瓌異相耀不知其¶
　　㡬何也若皆在方寸之區矣然吾不敢貪畆鍾之¶
<pb:KR3h0068_WYG_057-50a>¶
　　取以為富但願畢力其間日積月累至乎不知老¶
　　之將至焉則庶幾其亦有秋乎其稱玉田者以此¶
　　客曰唯唯微子㡬失王君乃今曠然若發蒙矣不¶
　　玉玉也不田田也王君其可謂善治其心矣昔雒¶
　　陽羊雍伯於無終山作義漿以救渇者三年不懈¶
　　神授之石使種之得璧五雙天子異焉位為大夫¶
　　而表其地曰玉田矧王君良於醫起死肉骨若是¶
　　其衆則其為義漿也多矣提封頃畆其將有眞玉¶
<pb:KR3h0068_WYG_057-50b>¶
　　田者至客就駕余追善其説遂書記之嘉靖己酉¶
　　六月六日隆池山樵彭年記¶
　　湖山澹清暉巖石結槃谷精舎鬱珠林烟霞藹晴¶
　　旭焚香諷寶書忩外谿田緑要知不染心應種無¶
　　瑕玉王守¶
　　君不見黄帝種玉鍾山陽瑾瑜五色雲霞光又不¶
　　見羊公種玉無終下石坂虹騰白璧雙君家玉田¶
　　在何處手握山𤣥佩水蒼養生早悟軒轅術濟物¶
<pb:KR3h0068_WYG_057-51a>¶
　　每施雍伯漿瑶池仙人與美種神農雨師傳禁方¶
　　耕烟鉏雨藝𤣥圃餌英鍊液行青囊小璣蒼璧豈¶
　　足數苕華琬琰何煌煌我思至人求鍊骨君家乃¶
　　住藍田鄉勸君莫抵荆山鵲念我正釣磻溪璜陸¶
　　師道¶
　　王君負郭無二頃被褐懷瓊慕箕潁小日龍傳肘¶
　　後書頻年虎守門前杏刀圭往徃瘉膏肓何啻雍¶
　　伯作義漿五雙白璧非所願但令寸地靈苗長不¶
<pb:KR3h0068_WYG_057-51b>¶
　　圖妙術神人授不須廣畆勞深耨真液全分上池¶
　　潤苕華豈待扶風秀有時光彩貫白虹五都連城¶
　　名價同山𤣥水蒼致象外崑丘懸圃羅胸中昔聞¶
　　流膏出丹水軒后服之繁夀祉不知君穫今㡬何¶
　　可能遺我支離子江左周天球¶
　仇實父倣冷啟敬蓬萊仙奕圖卷(絹本長八尺高八/寸青緑亭榭綿延)¶
　　(面山臨水二客圍棋一客高卧女子二一供茗一/飼鵞二童子添香一擁篲一閒情逸態髣髴于板)¶
　　(橋竹院夕陽桃樹之/間殆所謂仙境云)¶
<pb:KR3h0068_WYG_057-52a>¶
(款書/)仇英實父製(行楷書圖/末下角)¶
　　蓬萊仙奕圖乃湖湘冷君所作君武陵人號龍陽¶
　　子名謙字啟敬中統初因邢臺劉秉忠仲晦少從¶
　　沙門海雲書無不讀尤遽(明異人録/遽作邃)於易及邵氏¶
　　經世書天文地理律厯以至衆技多通之至元間¶
　　秉忠入拜太保參預中書省事君乃棄釋業儒從¶
　　游於霅川與故宋司户參軍孟頫趙子昻於四明¶
　　史衙(異人録/衙作衛)王彌逺府覩唐李思訓將軍之畫頃¶
<pb:KR3h0068_WYG_057-52b>¶
　　發之胸臆而遂效之不月餘其山水人物泉石等¶
　　無異將軍之筆法傅粉綵與將軍更加纖細神品¶
　　幻出由此丹青鳴于當時至淮陽遇異人授中黄¶
　　大丹書示叔平悟真之旨穎然而悟如已作者至¶
　　正間則數百嵗矣其緑髮童顔如方壯不惑之年¶
　　時値黄巾之亂君避於金陵日以濟人利物方藥¶
　　如神天朝維新君有畫鶴之誣隱壁仙遊則君之¶
　　墨本絶迹未嘗見矣此卷乃仇實父所臨纖毫無¶
<pb:KR3h0068_WYG_057-53a>¶
　　辨余閱之若訪冷君于十洲三島則神清氣爽飄¶
　　然意在蓬瀛之中也恐後人不識其妙故書此語¶
　　於後幸珍藏之且以為後會云長洲文徵明(行書/紙本)¶
　　(裝圖/後)¶
　仇實父玉樓春色圖(絹本青緑挂幅高/一尺八寸濶尺許)¶
(款書/)吳門仇英實父製(書左方/石上)¶
　　仇生負俊才善得丹書理盛年遂凋落遺筆空山¶
　　水至今藝苑名清風滿人耳　偶見實父此圖不¶
<pb:KR3h0068_WYG_057-53b>¶
　　覺生感乃題數字於上覽者尚當寶之萬厯戊寅¶
　　仲春茂苑文嘉記¶
　　一帶樓臺萬疊山仇郎畫法出荆闗閒忩試展神¶
　　飛越千里風烟指掌間周天球¶
　仇十洲前赤壁圖卷¶
(款書/)吳門仇英製¶
　　右蘓長公前赤壁賦嘉靖戊申蜡月初一日為近¶
　　蓮先生書隆池山樵彭年¶
<pb:KR3h0068_WYG_057-54a>¶
　　嘉靖己酉仲夏望文彭¶
　　己酉八月書於蕭閒齋文嘉¶
　　吳門周天球書於棐几齋(自隆池以下四名家各/書前赤壁賦一篇附于)¶
　　(圖後文/不録)¶
　仇實父仙山樓閣圖(紙本挂幅長二尺二寸闊一尺/二寸界畫淡色層巒聳峙虬曲)¶
　　(松林沼溪縈紆雪花梅樹内有瓊臺丹館舞袖紛/飄檀歌若答眞三島十洲佳境也著筆閒雅命意)¶
　　(精工李將軍父/子又何多讓)¶
(款書/)仇英實父製¶
<pb:KR3h0068_WYG_057-54b>¶
　　仙山賦¶
　　馳藻思兮河間闗搆圖繪兮非人間將神游之恍¶
　　惚兮惜倒景之曾攀山莫妙於九疊屏風又九九¶
　　而無窮水莫妙於三十六曲又曲曲而愈通示白¶
　　雲之懸路兮叩靈闗而莫從但見山産不凋之木¶
　　地茂長青之草桃李榮萬年之春羽毛翔不死之¶
　　鳥巖幽幽兮葉飛洞聒聒兮泉鳴非金膏之餘液¶
　　則瓊樹之弱英雙朱楣以為門忽青林之隱隱覽¶
<pb:KR3h0068_WYG_057-55a>¶
　　黄金之高榜因碧霞以發軔磴乍升而乍降徑或¶
　　浮而或沈非鸞驂而鶴跨抑步虚而躡清白玉棧¶
　　兮徃來自易青雲為韈兮出入自輕秀木疎而復¶
　　宻石壁起而復合樹交柯結蒼鼯飛越積雪為膏¶
　　碧火明滅鑒寒潭兮心空拂水光兮情悦靈猿䕃¶
　　於寒條珍鳥宿於貝葉白鹿引偓佺之車玉兔開¶
　　仙城之闕或蹈翡翠之巢或載虹霓之轍雲悠悠¶
　　兮路長岸縈縈兮屨絶或懸飛空之梁或設平步¶
<pb:KR3h0068_WYG_057-55b>¶
　　之杠神惚恍於氷簾載晏息於玉房桂叢蒙宻蘭¶
　　薄芬芳金隄曲逆竹林清凉煙廊霧閣雲帳翠牀¶
　　冐碧瓦於山椒牽朱欄於水旁飛泉出於檐末紅¶
　　葩煥於幽忩於是安期羨門之徒乗紫鸞駕白鶴¶
　　拾瑶草採翠華拂烟光而容與步明月於金沙既¶
　　邅迴於漵浦遂釋近而即逺望白雲之層觀兮凌¶
　　沓嶂兮宛轉峰嵯峨兮疊青蓮樹菁葱兮生紫烟¶
　　三神山兮起空濛十二樓兮懸朱簾日未出兮珊¶
<pb:KR3h0068_WYG_057-56a>¶
　　瑚明涉冬春兮花木妍䇿神駟兮躡光景放靈槳¶
　　兮花間船入閬苑即仙居憩靈宫臨瑶池於是素¶
　　女開牖宓妃上樓鈞天奏於别館神籟發乎中洲¶
　　載雲旗以徃來乗清風以遨遊水閣則金屧蹣跚¶
　　雲闥則綺疏綢繆蘭堂兮貝室蓀壁兮蕙&KR0008;金鋪¶
　　陸離璇廊洞修屏比玉几之光球鳴甲帳之勾出¶
　　入歡䕶仙侣道儔鳯皇銜燈於元夜蟾蜍納月於¶
　　中秋冬居則光風轉凄夏處則瀑布為幙餐六氣¶
<pb:KR3h0068_WYG_057-56b>¶
　　兮飲沆瀣服𤣥醴兮佩芍藥鼓金簧吁玉籥檀吹¶
　　流霞光落纖阿舉兮椒芬揚玉汗生兮異香薄瓊¶
　　漿徹兮囘霓裳華燈陳兮歸洞房窺王喬之靈竈¶
　　啟赤松之丹牀愈入愈祕彌嗅彌芳始知元化之¶
　　道無為之方𡨕𡨕寂寂其樂未央囘視凡境杳而¶
　　渺茫於戲非得仙風道骨奚為乎克躋其鄉　嘉¶
　　靖二十七年冬十月廿又一日陸師道書(小楷書/圖額)¶
　岳　岱¶
<pb:KR3h0068_WYG_057-57a>¶
　岳漳餘丹臺鵲橋圖并題¶
丹臺高處鵲橋通上有靈源注谷中珠玉滿田金滿室¶
鐡牛耕種領春風岳岱¶
　岳東伯郭少卿隱居圖并題¶
太卿别墅清江濆迴溪灌木生晴雲客至琴尊自永日¶
境幽坐卧皆離羣山堂寂寂奏風竹石林冉冉生蘭薰¶
秋來乗月理孤棹玉壺冰水懷夫君岳岱¶
　漳餘子古木幽禽圖并題(紙本小挂幅/畫枯樹小鳥)¶
<pb:KR3h0068_WYG_057-57b>¶
竹雲飛短夢花露浥仙翰似解蒙莊意聊同斥鷃安漳¶
餘岳岱為介澤題¶
　謝時臣¶
　謝樗仙江山圖并題長卷¶
明嘉靖廿六載丁未吳門六十老人謝時臣逺遊吳楚¶
登太和次大别梯黄鶴陟匡廬下楊子江舟中推篷取¶
興敢與谿山寫真積成長卷計三幅遙寄嘉禾少溪草¶
堂少溪賞識名家此筆得所歸矣¶
<pb:KR3h0068_WYG_057-58a>¶
　外録¶
　　珊瑚網云余向有樗仙所畫乾坤四大景為匡廬¶
　　泉泰山松洞庭秋峨眉雪及仙山訪奕鹿鳴圖等¶
　　幅莽蒼酣肆之筆大類石田¶
　樗仙畫并題(四/幅)¶
樹杪重泉雨氣涼浴鳬飛鷺滿瞿塘杜陵新譜漁家傲¶
竹笛聲傳到草堂¶
貧居不借江湖重塵俗無勞杖履輕鬢入星霜風月侣¶
<pb:KR3h0068_WYG_057-58b>¶
閒題山色與泉聲¶
雪滿青山罨畫船中流泛泛小如蓮無端棹入冰壺去¶
一片清寒萬里天¶
酒清花綺雪交加睡足春宵春夢賒半夜湖風打忩紙¶
不知是雪是梅花(嘗見眉公寫/此詩本此)¶
　樗仙倣梅道人蒼柯白石圖并題¶
秃穎殘煤筆陣狂蒼柯白石意蒼蒼一從悞入珊瑚網¶
却與明珠鬬夜光¶
<pb:KR3h0068_WYG_057-59a>¶
　謝樗仙嵗寒三友圖并題¶
羅浮仙子會湘妃同駕蒼虬海上歸環珮鏗鏘明月下¶
翠濤和露濕天衣¶
　樗仙梅圖并題¶
疎影横斜月色微霜禽粉蝶兩依依一聲悲角山城起¶
人在西莊正掩扉¶
　樗仙夏景山水并題¶
碁局堪消暑涼隂滿座隅長安塵土思不上隱淪裾¶
<pb:KR3h0068_WYG_057-59b>¶
　謝樗仙草堂雲樹圖并題¶
碧山丹殿捲虚無百里春帆卞五湖白日草堂雲樹午¶
風流如見輞川圖謝時臣畫¶
　　卧君山忩下山鳥與我言清風何飀飀松栢中夜¶
　　繁久遊失歸趣宿此似故園林烟横近郭溪月落¶
　　古原高陽許初書¶
　樗仙畫¶
　　逺峰疑著雨高樹若含風水墨傳神妙樗仙繼石¶
<pb:KR3h0068_WYG_057-60a>¶
　　翁彭年題¶
　謝樗仙雅餞圖并題(紙本小挂幅水墨列嶂空江官/亭疎栁持尊祖餞&KR0712;舟欲發隔)¶
　　(岸風帆乘流東/下望之神爽)¶
陽抱先生久績經綸康濟之學兹小試長沙邑老友謝¶
時臣作詩圖雅餞¶
闔閭城外發仙槎征斾飄飄鼔漫撾懸憶天涯淒客思¶
更看人物到長沙¶
緑槐㕔事暮鴉啼吏散花飛山日西我獨愛君如白玉¶
<pb:KR3h0068_WYG_057-60b>¶
瑶光千仞等天齊¶
北極雲霞辭玉皇漢江春水照銅章東風滿院桃花發¶
白日彈琴不下堂　時嘉靖三十二載癸丑四月望(書/右)¶
(角/上)¶
　¶
　¶
　¶
　書畫彚考卷五十七¶
