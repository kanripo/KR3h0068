# -*- mode: mandoku-view; -*-
#+TITLE: 式古堂書畫彙考
#+DATE: 2015-08-24 23:16:26.966626
#+PROPERTY: ID KR3h0068
#+PROPERTY: BASEEDITION WYG    
#+PROPERTY: JUAN 卷六十
<pb:KR3h0068_WYG_060-1a>¶
欽定四庫全書¶
　書畵彚考卷六十¶
　　　　　　　　　　刑部左侍郎卞永譽撰¶
　　畵三十¶
明¶
　周之冕¶
　周少谷愛荆圖卷(圖作山水服/卿所絶少者)¶
　　愛荆圖(王伯榖八/分書引首)¶
<pb:KR3h0068_WYG_060-1b>¶
　　愛爾田家連理枝相看應咏&KR1799;鴒詩懸知弟勸兄¶
　　酬處伯氏吹壎仲氏篪張鳯翼似愛荆先生¶
　　春風棠棣紫荆花酒滿金樽花滿霞相看好共宜¶
　　男草應使君前席上誇王穉登似愛荆先生¶
　　連理枝繁拂碧紗深深盃色映紅霞何因鍾得平¶
　　生愛重感田家再合花陸士仁爲愛荆先生題¶
　　隠几先生南郭居薫罏筆格伴琴書鳥聲細碎話¶
　　不了花面低徊笑欲舒竒石漱泉呈透漏古藤纏¶
<pb:KR3h0068_WYG_060-2a>¶
　　樹挂盤紆小齋清祕多真賞何獨荆枝愛有餘¶
　　汪愛荆先生博古大雅有雲林金粟之風特表出¶
　　之李日華¶
　張龍章¶
　張古塘愛荆圖卷¶
　　愛荆圖　休休居士申時行爲愛荆詞丈書(行草/書引)¶
　　(首/)¶
(欵書/)萬厯戊戌初夏日寫似愛荆先生古呉張龍章¶
<pb:KR3h0068_WYG_060-2b>¶
　　柴門無俗駕客至坐班荆不信壎篪異時聞咏&KR1799;¶
　　鴒爲愛荆先生題張鳯翼¶
　　庭前花發曉霞連露濕丁香紫玉鮮自遇田家兄¶
　　弟後穠芳開處有人憐陳叔祼¶
　　庭中栽得紅荆樹翠葉離離長自花欲與壎篪同¶
　　感慨至今珍重若田家呉門周善繼¶
　　駘蕩春光上翠㣲枝間纍纍綴芳菲願如連理壎¶
　　篪樂不爲風烟䕶紫衣長洲陸士仁¶
<pb:KR3h0068_WYG_060-3a>¶
　　昔聞孝義屬君家頃覩名圖誰敢誇獨歩徜徉堪¶
　　作主幽然時對紫荆花梅墟周履靖¶
　孫　枝¶
　孫叔逹愛荆圖卷¶
　　愛荆圖(伯榖行/書引首)¶
(欵書/)辛丑仲春爲愛荆先生寫孫枝¶
　　荆花日日好相依爛漫葳㽔勝紫㣲名樹年年人¶
　　共醉不妨佳客到荆扉王穉登爲愛荆先生題¶
<pb:KR3h0068_WYG_060-3b>¶
　　荆山一片玉無瑕温潤從來君子誇山人執徳心¶
　　相比豈止春庭一樹花陸士仁爲愛荆先生題¶
　外録¶
　　珊瑚網云卷内張伯起即書前詩後有賡題者未¶
　　盡録¶
　蔣　乾¶
　蒋虹橋臨池合作圖并識¶
夫書稱魏晉畫擅宋元此人人知之至於書中有畵畵¶
<pb:KR3h0068_WYG_060-4a>¶
中有書人豈易知哉徐道沖乃臨池家而好繪事持真¶
賞齋法帖命余倣臨池合作圖余愧非真畫者第朝昏¶
盤礴敗筆盈簏年逾八旬粗知畫道與書通耳三呉蒋¶
乾乙巳初夏識¶
　丁雲鵬¶
　丁南羽三大士像(紙夲中挂幅水墨三大士相/好荘嚴庭柏桫羅蒼然交䕃)¶
(款書/)乙巳夏日佛子丁雲鵬敬寫(書左/角下)¶
　丁聖華溪山烟靄圖卷(紙本長丈許髙七寸水墨沙/溆平逺林巒交錯烟雲中板)¶
<pb:KR3h0068_WYG_060-4b>¶
　　(橋茅屋参差隠見筆意/直與仲圭盂端伯仲)¶
谿山烟靄(書圖/首)　壬辰獻嵗人日寫於泠然閣聖華居¶
士雲鵬(書圖/尾)¶
　吳東生¶
　呉中翰自韻子小影¶
(款書/)萬厯庚申花朝筆¶
　　心如止水背如斷山挺若髙岡之松清若幽谷之¶
　　蘭家聲可以映氷潔友誼可以締嵗寒是将佩陸¶
<pb:KR3h0068_WYG_060-5a>¶
　　離之劍豈止戴進賢之冠者耶陳繼儒題¶
　　是耶非耶千川一月非耶是耶銀盃成雪如此氣¶
　　韻胡不寘諸巖壑之中蒼茫獨立瞻者知爲玉潤¶
　　而水空呉東俞彥賛¶
　　石有玉水有珠方頤偉度山海儲行徐徐動于于¶
　　春風泛襟蘭氣舒不佻不銛材徳俱是将爲造物¶
　　者以滋以殖令之夷猶快懌於福澤中而莫之可¶
　　圉竹懶李日華¶
<pb:KR3h0068_WYG_060-5b>¶
　　夜光讓瑩止淵遜靜豐下其儀我知義勝藻瓊葩¶
　　而見榮悅椿枝之髙暎伯玉近與手隻浮溪逺将¶
　　名競且草以凌烟竚鴈王之題姓姚士粦(珊瑚網/原本手)¶
　　(隻下註像露一手/余鮮昆季八字)¶
　　瑩然如玉湛然若水古貌文心恬澹素履口絶雌¶
　　黄胷酣經史山澤茝蘭廟廊簠簋亶其然乎愷悌¶
　　君子社弟趙璞賛¶
　　䦣然自重自家珍友誼兼之學古人世上若當生¶
<pb:KR3h0068_WYG_060-6a>¶
　　李白安知君不作汪倫社僧智舷賛¶
　　豐其頤漱六藝之腴也艮其背載徳輝而承之也¶
　　鼎彝竹素志千秋也渾爾圭角去爾城府飲人以¶
　　和也潜矣而躍息矣而摶扶揺我終不敢謂子爲¶
　　山澤之癯也珂雪李肇亨賛¶
　　豪逰南北徧友天下士而竒杰締盟故君之度特¶
　　廣博綜圖史尚論古賢聖而物色商周故君之趣¶
　　特髙閱厯世局至風雲百變而聞見不驚故君之¶
<pb:KR3h0068_WYG_060-6b>¶
　　弢特淵於爍哉玉韞山輝而居則閒閒出則炳炳¶
　　者乎社弟髙孟超題¶
　　昔錢鏐鎮呉越尊賢渴士使名畫工二三十人在¶
　　沿江號鸞手校尉伺北方士子流移來者咸寫貌¶
　　以聞擇清俊富厚者用之胡岳方渡江畫工以貌¶
　　奏鏐見之嘆曰面有銀光竒士也即時召見今武¶
　　英秘史呉君東生爲先公及余傳小照真三毫妙¶
　　伎當今鸞尉也余時花甲半餘眉公諸名宿尚品¶
<pb:KR3h0068_WYG_060-7a>¶
　　題太過迨丁卯東歸公逺始知余之風雲百變矣¶
　　噫余非銀光面安能應圖索駿耶姑對影仰天而¶
　　一笑古癡今迂尊拙人識于無營齋¶
　李日華¶
　李君實倣黄大癡山水并題(汪氏/蔵)¶
石流有激湍溪魚無滿尺鈎餌久不施持竿自標格¶
　竹懶倣子久富春山圖并題卷¶
雪消春水動涵光凍栁垂枝未破黄不信滄江有詩句¶
<pb:KR3h0068_WYG_060-7b>¶
富春山下問漁郎竹懶寫於澹然無營齋¶
　李太僕倣梅道人筆意并題¶
溪山醒雨天地夢老夫狂吟喚未醒慿仗歸來江上鶴¶
浮雲沖破見疎星積雨中倣梅道人日華¶
　竹懶翁秋崖霜樹圖并題¶
松屋吹烟朝一縷自吟風雨重陽句意中景物落空寒¶
㸃筆秋崖寫霜樹片雲忽墮東陽堂收拾溪山入縑素¶
瘦笻倚壁何所爲手削藤枝作談麈日華¶
<pb:KR3h0068_WYG_060-8a>¶
　李君實雲裏漁竿圖并題(挂幅淺/著色)¶
矗天霞柱領東南漱雪飛來下急灘渾俗有時還逺俗¶
直從雲裏弄漁竿癸亥收燈後作¶
　竹懶翁畫并題¶
春蟲簌簌撲忩紗修竹庭前啼曙鴉昨夜空階墮明月¶
幽人驚起嗅梅花竹懶翁¶
　李肇亨¶
　李㑹嘉江干七樹圖¶
<pb:KR3h0068_WYG_060-8b>¶
(款書/)癸亥暮春爲玉水親家寫李肇亨¶
　　披來疑是竹林圖落落人間幾丈夫枝拂南天碍¶
　　斗極影聮楚澤動江湖　昔董北苑有江干七樹¶
　　黄子久諸人皆爲之各出意態不必肖也今玉水¶
　　拈爲畫題余因爲咏之日華爲玉水親家¶
　李珂雪杉青送行圖并題¶
疊鼓津亭晚浮槎霄漢長還應有清夢時一到滄浪¶
癸亥初夏奉送玉水親家北上李肇亨¶
<pb:KR3h0068_WYG_060-9a>¶
　珂雪雙松芝石圖并題¶
雙擎晚翠停仙葆細浥幽香結紫芝弟肇亨奉夀玉翁¶
姻兄¶
　董其昌¶
　董𤣥宰舟次城陵磯畵并題¶
畫家以天地爲師其次山川爲師其次以古人爲師故¶
有不讀書萬卷不行千里路不可爲畵之語又云天閑¶
萬馬吾師也然非閒靜無他好縈者不足語此噫是在¶
<pb:KR3h0068_WYG_060-9b>¶
吾輩勉之無望庸史矣乙巳六月舟次城陵磯寫因臨¶
呉真人書其昌¶
　思翁山居圖并題¶
饑食松花渇飲泉偶從山後到山前陽坡軟草厚如織¶
因與鹿麋相枕眠董其昌¶
　董宗伯倣倪迂謹細筆并題¶
王弇州謂倪元鎮設色山水止二幅余見呉門老僧亦¶
有其一予郷宋光禄所藏嘗有三本皆謹細有筆墨聊¶
<pb:KR3h0068_WYG_060-10a>¶
一倣之世所傳皆寂寥取韻類杜權耳丙辰秋董𤣥宰¶
寫¶
　董文敏巴陵舟次畵并題¶
米元暉作瀟湘白雲圖自題云夜雨初霽曉烟欲出其¶
狀若此余從項晦伯購之毎有所如擕以自隨至洞庭¶
湖舟次斜陽篷底一望空闊長天雲物怪怪竒竒一幅¶
米家墨戯也自此毎将暮輙卷簾看畵卷覺所將米卷¶
爲剰物矣自荆江至巴陵連宵雷雨震盪濤聲澎湃若¶
<pb:KR3h0068_WYG_060-10b>¶
有龍欲挾舟而去者今日甫意定遂親筆墨董其昌¶
　思白倣郭熙筆意并題¶
湘江上竒雲大是郭河陽雪山其平展沙脚墨瀋淋漓¶
乃似米家父子耳古人謂郭熙畵石如雲不虚也時常¶
荆校士歸爲寫此并題董其昌¶
　董華亭小景并題¶
舟中擕趙伯駒春隂圖趙文敏溪山清隠圖王叔明青¶
弁圖倪雲林春靄圖南渚圖黄子久二幅馬扶風鳯山¶
<pb:KR3h0068_WYG_060-11a>¶
圖共十幅皆竒絶因作此小景記之戊午七月廿五日¶
望三塔灣其昌¶
　董文敏倣楊昇没骨圖并題(絹本小挂幅青緑小山/叢樹卓孤亭于下純以)¶
　　(朱碧渲運嫣然/新靚遂無前人)¶
唐子云紅樹秋山飛亂雲倣楊昇没骨圖董𤣥宰(書左/角上)¶
　董思翁倣闗仝筆意并題(紙夲中挂幅用焦墨作列/嶂横塞幅間下截古木空)¶
　　(亭卓越蒼莾/壓倒荆闗矣)¶
倪元鎮有獅子林圖自言得荆闗遺意余故以闗家筆¶
<pb:KR3h0068_WYG_060-11b>¶
寫元鎮山恨古人不見我耳董𤣥宰(書右/角上)¶
　董宗伯風軒水檻圖并題(絹本小挂幅淡色平岡列/岫村樹山家細草春流筆)¶
　　(致淹潤作家士/氣兼而有之)¶
風軒水檻壓春流一帶平岡草木稠心喜應門差解亊¶
只容漁父得相求董𤣥宰畵并題(書右/角上)¶
　陳繼儒¶
　陳仲醇天池圖并題¶
春當三月鳥聲忙栁浪參差麥浪凉此日呉閶好風景¶
<pb:KR3h0068_WYG_060-12a>¶
僧厨十里焙茶香白石山樵寫并題¶
　眉公仙人看奕圖并題¶
綠髪丹臺坐結廬長松側仙客未通名對奕不相識雲¶
來棋局暗雲去分黑白獨有雪髯猿旁觀無怖色¶
　陳仲醇題大士像¶
音既能觀色亦可聽此何以故耳目無性一根反源六¶
根常定陳繼儒¶
　璩之璞¶
<pb:KR3h0068_WYG_060-12b>¶
　璩君瑕湛泉圖并題¶
鏡臺澂澈碧天同千丈飛流百道通湛似層氷融大壑¶
皎如寒月印秋空贈湛泉上人璩之璞¶
　侯懋功¶
　侯夷門南湖禪舍圖并題¶
春晴野寺緑隂濃蘭槳湖南碧水通竹淨房櫳開士榻¶
花深臺苑梵王宫㣲風僧晝鐘聲徹落日山門塔影空¶
自愛禪棲同惠朗一方新月在幽叢樵溪山人¶
<pb:KR3h0068_WYG_060-13a>¶
　闗　思¶
　闗九思園林秋色圖(絹本中挂幅淡色青山紅樹水/檻逶迤賓從㳺觀秋光渲染)¶
園林秋色(𨽻/書)癸亥秋日寫于浴龍池舘闗九思(書右/角上)¶
　米萬鍾¶
　米友石江鄉夜話圖并題¶
吏事仍山澤清樽臥白雲譚𤣥夜欲半波浪寂無聞米¶
萬鍾書于帆影閣并畵¶
　王　生¶
<pb:KR3h0068_WYG_060-13b>¶
　王生沈啓南小像¶
　　㠪生見我精神熟照寫今吾瘦於竹問年初及六¶
　　十人享世渾無半分楅一味耽農百不便門前湖¶
　　水漲低田饑來讀書不當飽靜裏安心惟信天風¶
　　茆雨壁溪堂破貧賤生成貧賤過隠服還勞郡守¶
　　遺私篇或辱尚書和草木當衰那復真紙間坐上¶
　　兩逰塵是非非是都休辨聊記明時無用人周自¶
　　賛¶
<pb:KR3h0068_WYG_060-14a>¶
　無名氏¶
　摹蕉池積雪圖卷¶
　　右蕉池積雪云者海昌句曲外史張伯雨得漢銅¶
　　洗後得白石樹木蕉其上置之洗中因有是名夫¶
　　蕉所真有者池則洗爲之亦有者積雪則以白石¶
　　爲之似有而實無者無非真無有非真有故曰有¶
　　無相形伯雨其真知道者歟寫圖賦詩伯雨首倡¶
　　羣公和之僅存劉師魯二篇以之成巻元社既屋¶
<pb:KR3h0068_WYG_060-14b>¶
　　伯雨亦亡流散而去爲呉江村叟周氏所得遺什¶
　　華葢洞隠者饒介之録焉其卷今屬余世姻陶君¶
　　文式文式博雅好古装褫愛䕶又付善畵者摹寫¶
　　于冊俾余志本末伯雨師魯之作在卷不録余追¶
　　和伯雨一首乃書之作社中諸老宿之介𢎞治元¶
　　年十月朔日嘉禾姚綬書　仙人銅洗不復見翰¶
　　墨淋漓天粟零蕉生池上有新緑雪滿嶺頭無故¶
　　青追和清詩聊適興苦求遺卷亦勞形何如瀹茗¶
<pb:KR3h0068_WYG_060-15a>¶
　　洗喉吻帶月分江入大瓶雲東&KR0483;史¶
　　好事品題成小巧古來風韻未凋零仙人掌上一¶
　　團碧摩詰圖中四序青靜對栽培供坐嘯懶敎磨¶
　　洗是忘形何當月下仍招我贈子中泠水滿缾¶
　　文式以書來滁陽索和其所謂蕉池巻者詩成踰¶
　　年來未有以寄之者余還乃得觀其古巻固不敢¶
　　題前詩文式强之既不得已書之巻尾而又書是¶
　　冊者非區區本意哉𢎞治庚戌春仲呂㦂識¶
<pb:KR3h0068_WYG_060-15b>¶
　　長稍羅展翠雲屏曽聽燕山夜雨零何處蕉池緑¶
　　雪色也留詩句落丹青筆端造化空裨世眼底風¶
　　花浪肖形誰寫西湖清氣味一枝香露浸銅缾嶺¶
　　南林光¶
　　門前雪花大如手庭下百草皆凋零陶君何從得¶
　　此本芭蕉雪裡仍青青峭㧞自存堅白操嚴寒不¶
　　損孤髙形丹青誰是王摩詰便欲輸君玉膽缾嘉¶
　　善周澤¶
<pb:KR3h0068_WYG_060-16a>¶
　　曉起支頤靜倚屏蕉池生意不敎零皚皚雪積雲¶
　　根白颺颺風翻露葉青我向吟邊偏得趣誰於物¶
　　外却忘形一般清味亭臺上絶勝梅花浸玉缾新¶
　　塗蕭子鵬¶
　　人間芭蕉葉最大雪花一沾無不零云何池上數¶
　　片葉戴雪不減天家青乃知仙翁有幻術山骨偷¶
　　來𤣥化形何當掬取九霄露洗根供上琉璃缾王¶
　　淮¶
<pb:KR3h0068_WYG_060-16b>¶
　　大化洪罏孰真宰範金削玉紛飄零雙魚傳來漢¶
　　家洗孤鳯飛墮仇池青花層六出本無象秀聚三¶
　　竒真有形重煩摩詰作詩畵小杓分清歸硯缾姚¶
　　江魏瀚¶
　　樹濕雨初過天青雲已收主人尋友去門掩一山¶
　　秋一木¶
　北京五城坊巷圖(凡十帙朱砂大青界畵宫闕官署/橋梁街術市肆人物車馬及夜防)¶
　　(舖司柵隘毎幅地分各署小楷金/汁字末附昌平山陵圖自嘉靖止)¶
<pb:KR3h0068_WYG_060-17a>¶
　　出像京師五城坊巷衚衕集序¶
　　京師古幽薊之地左環滄海右擁太行北枕居庸¶
　　南襟河濟誠所謂天府之國也我成祖文皇帝遷¶
　　都于此以統萬邦而撫四夷爲萬世不㧞之鴻基¶
　　予見公署所載五城坊巷必録之時俗相傳京師¶
　　衚衕亦書之取其大小逺近采葺成編名曰京師¶
　　五城坊巷衚衕集附載京師八景古蹟山川公署¶
　　學校苑圃倉塲寺觀祠廟壇墓闗梁皆以次具載¶
<pb:KR3h0068_WYG_060-17b>¶
　　于集分置五城排列坊巷又爲總圖于首披圖而¶
　　觀京師之廣古今之蹟了然于目視如指掌使京¶
　　師坊巷廣大數十里之外不出戸庭而可知庻五¶
　　城衚衕浩繁數千條之間一舉目而畢見均各備¶
　　載編集克成繪畫爲圖以永其傳云時嘉靖庚申¶
　　孟春竹坡張爵序(按張爵/係宦寺)¶
　釋道衍¶
　姚少師竹圖并題卷¶
<pb:KR3h0068_WYG_060-18a>¶
永樂六年夏五月余因病不出獨坐于夀椿堂之南忩¶
忽想長洲舊業之竹歸心油然而生也故作短梢并詩¶
以紀其事云¶
翠葉䙰&KR0008;拂水雲凌霜勁節不同羣荒村寥落無人䖏¶
誰謂茅菴有此君初八日午前書姚廣孝¶
　　北地風髙捲塞雲(闕/)沙吹起鴈成羣客邊偶寫龍¶
　　孫譜忘却江南有此君長洲戴冠次少師韻正徳¶
　　辛未季春上巳日¶
<pb:KR3h0068_WYG_060-18b>¶
　　夀椿堂上玉帶翁忽思故園寫秋風枝枝葉葉妙¶
　　筆法湖州笑老将無同故園平安有誰報風吹不¶
　　到長安道何如手把珊瑚枝歸去江南弄釣絲沈¶
　　周¶
　　誰寫江南一片雲清風瀟灑不隨羣少師自得空¶
　　川趣獨憶虚心披節君長洲沈杰次原韻¶
　　貌取湘篁入畵圖醉中拈筆墨糢糊斑斑寫到闗¶
　　心䖏曽有湘妃此淚無邑人呉一鵬¶
<pb:KR3h0068_WYG_060-19a>¶
　　何䖏移來半畆雲秋風蕭瑟歎離羣僧家空學元¶
　　無竹偶向禪牀寫此君沈濤¶
　　百尺喬枝上拂雲東風草木豈同羣我公曽截簫¶
　　韶管奏向虞廷答聖君郡人顧福¶
　　維摩示疾隠蒲團閒寫江東翡翠竿想嘆故栖歸¶
　　未得朔風吹雪滿長安唐寅¶
　　琅玕挺挺拂荒雲林下秋風伴鶴羣鳯輦不知何¶
　　䖏去九疑空望泣湘君天童懐讓¶
<pb:KR3h0068_WYG_060-19b>¶
　　清午坐深舘荒凉惺故廬故廬不可即寒梢竟何¶
　　如拈毫寄幽想恍然見扶疎淋漓一枝裏思溢千¶
　　畆餘誰能把清玩什襲真璠璵對此後百年風情¶
　　儼其初斯人起遺慕夢寐與躊蹰楚烟雜湘雨題¶
　　詩正愁予義興杭濟¶
　　玉堂學士東坡翁瀟灑墨竹生秋風海内流傳至¶
　　今惜異世少師無迺同少師之身本法報(法身法/報僧家)¶
　　(説/也)局促强置青雲道寄心澷作荒山枝髙堂烟雨¶
<pb:KR3h0068_WYG_060-20a>¶
　　吹如絲杭淮和前石田韻¶
　　淇園稚子已成翁翛然落紙生清風百嵗山門留¶
　　玉樹墨㾗猶與當年同平安浪説無人報而今野¶
　　外猶能道莫遣呉儂歌竹枝愁邊雙鬢易垂絲漕¶
　　湖錢貴¶
　　看竹無由返故園午忩墨瀋灑香㾗釣竿澷有滄¶
　　浪興恐負天邊雨露恩沐陽伊乗¶
　　烟雨瀟湘隔水雲眼中清趣更無羣少師本是虚¶
<pb:KR3h0068_WYG_060-20b>¶
　　心者獨對清風寫此君永新胡錦輅¶
　　維摩真性在清寒寫出瀟湘碧玉竿欲返故園歸¶
　　未得秋風先報客平安古呉張珍¶
　　我朝少師圓頂翁鳯凰池上寫清風油然歸思生¶
　　筆底彷彿似與江南同一枝寄贈不望報至今浮¶
　　落姑蘇道我來借看摹一枝禪榻茶烟在鬢絲姚¶
　　哲¶
　　玉帶曽聞侍五雲空門今日有誰羣閒過方丈觀¶
<pb:KR3h0068_WYG_060-21a>¶
　　遺墨灑灑清風佀見君長洲沈源¶
　道冷謙¶
　冷啓敬蓬萊仙奕圖卷¶
　外録¶
　　皇明異人録云武陵冷謙字啓敬永樂初寓居南¶
　　京落托不羈或云任太常協律郎日在酒家賖飲¶
　　飲輒無度至醉乃已積劵不能償爲酒傭迫索乃¶
　　于其家壁上畵一門令傭入其中云有物可償傭¶
<pb:KR3h0068_WYG_060-21b>¶
　　不之信謙先入傭隨之其中積錢如山謙令傭負¶
　　數十緍而出後内帑失錢官令察之跡知酒家所¶
　　盗逮捕法司鞫之執稱謙之所使復令捕謙謙已¶
　　遁去追執之畧無難色從容就道時忽不見使者¶
　　呼之或應于岸傍或言語于舟次或端坐如故使¶
　　者無如之何乃懇告曰先生無累我謙曰我自見¶
　　皇帝汝輩苐無憂将至京師謂使者曰入朝見上¶
　　可沽一壜飲我使者從之謙一吸而盡索水滌瓶¶
<pb:KR3h0068_WYG_060-22a>¶
　　因舉足入瓶口併身没焉使者方驚呼之仍應曰¶
　　汝輩可擕此瓶復命使者不得已乃持之而往上¶
　　怪之令使者呼之應不輟聲又令衆呼之亦連應¶
　　不絶乃碎其瓶復令各執呼之無一脱者後歸人¶
　　云謙從丹陽來疾行如飛衣衫沾濕吐舌不下捕¶
　　者逮至其家但空室而已見壁上畫一舟舟中載¶
　　妻孥已長往矣余嘗見蓬萊仙奕圖卷乃張邋&KR0146;¶
　　題後云蓬萊仙奕圖者龍陽子湖湘冷謙所作謙¶
<pb:KR3h0068_WYG_060-22b>¶
　　武陵人字啓敬龍陽其號也中統初與刑臺劉秉¶
　　忠仲晦沙門海雲逰無書不讀尤䆳于易及邵氏¶
　　經世書天文地理律厯以至衆伎皆過之至元中¶
　　秉忠入拜太保參預中書省事乃釋業儒從逰霅¶
　　川與故宋司戸參軍趙孟頫子昻于四明史衞王¶
　　彌逺府覩唐李思訓将軍畫頓然發之胸臆遂效¶
　　之不月餘其山水人物窠石等無異将軍其筆法¶
　　傅彩比将軍尤加纎細神品幻出由是以丹青鳴¶
<pb:KR3h0068_WYG_060-23a>¶
　　當時𨽻淮陽遇異人授中黄大丹出示平叔悟真¶
　　之㫖頴然而悟如已作之至正間冷君已百數嵗¶
　　矣其緑髪童顔如方壯不惑之年時值紅巾作亂¶
　　君避地金陵日以濟人利物爲念方藥妙用如神¶
　　天朝維新君有畫鶴之誣隠壁仙逝則君之墨本¶
　　絶蹟矣此卷乃至元六年五月五日爲余作也吾¶
　　珍藏若連城之璧而未嘗輕以示人今余将訪冷¶
　　君于十洲三島恐後人不知冷君胸中丘壑三昧¶
<pb:KR3h0068_WYG_060-23b>¶
　　之妙不識爲真仙異筆混之凡流故識此特奉遺¶
　　元老太師淇國丘公覽此卷則神清氣爽飄然意¶
　　在蓬萊之地幸珍襲之且以爲後㑹云時永樂壬¶
　　辰孟春三日三丰遯老書又有三丰印章云¶
　　書畵舫云古之名流韻士有不亊畫學而偏饒畫¶
　　趣者如唐之李林甫宋之蔡襄晁無咎勝國冷謙¶
　　皇明徐有貞祝允明往往而是林甫山水精妙見¶
　　髙詹亊詩句蔡襄工書畫頗自惜不妄爲人作見¶
<pb:KR3h0068_WYG_060-24a>¶
　　歐陽公墓誌無咎閒居濟州金鄉葺東臯歸去來¶
　　園自畫爲圖并書記其上冷謙讀書學道嘗畫蓬¶
　　萊仙奕卷大類李思訓徐有貞亦有秋山圖自賦¶
　　詩句題之筆力極其豪放今藏呉中一大姓允明¶
　　曽臨大米雲山卷後有自書自䟦不特瀟灑出塵¶
　　兼得烘鎖之法善乎鄧椿之言曰其爲人也多文¶
　　雖有不曉畫者寡矣其爲人也無文雖有曉畫者¶
　　寡矣若文湖州之晚靄横看其間山水樹石兼有¶
<pb:KR3h0068_WYG_060-24b>¶
　　王維闗仝筆法此又從墨竹一派而恢擴之無足¶
　　多異勝國詞人以詩賦名家者往往兼工書畫如¶
　　張羽徐賁陳植陳惟允等問學之外各以山水著¶
　　聞此尚㳺方之内者也獨冷謙以世外髙真而其¶
　　仙奕卷丹青特立一世政如王謝家子弟自有一¶
　　種風致耶¶
　道張復陽¶
　張南山山水¶
<pb:KR3h0068_WYG_060-25a>¶
　外録¶
　　珊瑚網云余弄鳩車時見先荆翁齋閣懸山水二¶
　　幅云以墨洒之而成爲張復陽筆復陽當湖人業¶
　　儒棄去從朱艮菴學道妻亦爲尼善詩工畫倣呉¶
　　仲圭蒼鬱淋漓喜作雲水逰止金陵朝天宫與尹¶
　　蓬頭爲侶復擔書住餘杭洞霄宫凡廿年丹就還¶
　　里南宫有司建一枝堂棲𤣥樓以居之𢎞治三年¶
　　復陽八十有八矣竟尸解去仙樂滿空香氣經月¶
<pb:KR3h0068_WYG_060-25b>¶
　　不散舉棺甚輕至今以鐵索懸堂後如空器焉思¶
　　白董老嘗見此畫曰仙真遺蹟不可不珍祕也¶
　女仇氏¶
　杜陵内史青鳥傳音圖(絹本青緑山/水人物大軸)¶
　　聞說瑶池羅列仙種桃結實成千年仙縁不隔人¶
　　間世仙籙時令青鳥傳翰林女弟閨中秀弱冠周¶
　　郎宰(闕/)後好逑方作百年期一鳯孤飛失其偶青¶
　　春三復栢舟詩晨昏泣對襁褓兒鉛華不御謝膏¶
<pb:KR3h0068_WYG_060-26a>¶
　　澤金石矢心中不移屈指于今四十載男婚女嫁¶
　　嬪風在須知緑髩未全星尚見桑田變成海髙秋¶
　　八月明婺星瑶空仙樂聞廣庭應是一籌添甲子¶
　　緑雲五道迎三清金光獻夀來瑶島玉潤稱觴祝¶
　　難老定知繩武在寧馨清門計日綸音表　右青¶
　　鳥篇爲恒岳世兄賦夀周母沈太夫人六十長洲¶
　　張鳯翼¶
　外録¶
<pb:KR3h0068_WYG_060-26b>¶
　　珊瑚網云此杜陵内史爲呉江沈夫人作也萬厯¶
　　甲寅秋余即從彼䖏周氏得之時吾家方具慶故¶
　　去其詩焉先是有仇氏著色白衣大士像無論相¶
　　好莊嚴而纓絡上堆粉圓凸宛然珠顆燦燦呉郡¶
　　丹青閨秀志稱其能畫綽有父風信哉乃又云律¶
　　之女行厥亦牝鷄之晨也意其以善繪春宵祕戯¶
　　動盈千幅耶然聞其孤潔獨䖏日惟焚香鼓琴滌¶
　　硯揮毫不與夫偶六如居士所謂閒來寫幅青山¶
<pb:KR3h0068_WYG_060-27a>¶
　　賣不使人間造業錢者則志賛云粉黛鍾靈翺翔¶
　　畫苑仇媛慧心内朗窈窕之傑哉葢女手見稱僅¶
　　僅水墨斯稱丹青獨擅者與張伯起詩今已另裱¶
　女頓喜¶
　頓瑶英春江花月社圖¶
　　秦淮一帶水故是玉樹新聲陳梁佳境花月春江¶
　　夜猶爲吾輩勝塲而無奈殺風景者徒起騷人之¶
　　一唱三嘆也時萬厯壬子秋余訪馬氏湘蘭舊舘¶
<pb:KR3h0068_WYG_060-27b>¶
　　登其樹石之巔慿老姬人指㸃板橋故亊云祠部¶
　　恐廢纒頭不難毁數百年之佳麗今且移花無地¶
　　著月無宫矣吳友羽南因作歩院曲余和云試向¶
　　藏鶯山子看斜陽流水斷橋酸若言歌舞繇斯罷¶
　　何不香消院院殘自是與俞羨長諸君品藻今古¶
　　平章風月主盟冶城可眺䖏而曲中鄭如英冦文¶
　　華沙宛在輩咸能淋漓白練裙不讓桃根桃葉有¶
　　青溪泛月諸作至癸丑春集靈谷梅花塢鳯臺杏¶
<pb:KR3h0068_WYG_060-28a>¶
　　花村有瑶隂㑹業合前韻語總標之曰春江花月¶
　　社得頓姬瑶英約畧破墨成圖絶勝纎纎初月上¶
　　鴉黄海棠花下合梁州也于板橋乎復何恨封禺¶
　　香史汪砢玉記於珍珠河舍¶
　外録¶
　　珊瑚網云西來即舊曲頓喜至乙卯秋尚爲余作¶
　　蘭竹飛白石便面¶
　女薛素素¶
<pb:KR3h0068_WYG_060-28b>¶
　薛素君水仙圖并題¶
幽芳小小剪輕羅玉面檀心氣韻多好與避風藏繡箔¶
天寒不遣試凌波素素¶
　　誰將種蘭手寫此春風枝軟碧翻裙帶輕紅暈口¶
　　脂蝶來沾粉膩雲動妒芳姿恰恰愁人處紛紛㸃¶
　　髩絲竹懶李日華題薛素筆¶
　薛素花裏觀音像¶
　　薛姬能挾彈調筝鳴機刺繡又善理眉掠髩人間¶
<pb:KR3h0068_WYG_060-29a>¶
　　可喜可樂以娯男子事種種皆出其手然花繁春¶
　　老後人情不免有綠隂青子之思姬無可著力今¶
　　又以繪法精寫大士代天下有情夫婦祈嗣此又¶
　　是於姬已分上補一段大闕陷也乃歡喜以賛曰¶
　　慧女春風手百花指端吐菩薩現花中自結真實¶
　　果日華¶
　外録¶
　　珊瑚網云青樓中善繪事者先素有金陵馬湘後¶
<pb:KR3h0068_WYG_060-29b>¶
　　素有閩中林雪更有迹渉青樓而實閨䖏者爲徐¶
　　氏安生安生爲余作六君子圖儼然雲林再現苐¶
　　恣情不檢竟蹈魚𤣥機覆轍明月照積雪徒賦百¶
　　韻于秋郎前視素君之若洪度七千頂菖蒲冠也¶
　　大徑庭矣彼不生此好手誰爲憐才至此極哉噫¶
　女黃介¶
　黄皆令南軒松圖并題(單/條)¶
南軒有髙松直上數千尺柯葉長青春年齡自綿厯崇¶
<pb:KR3h0068_WYG_060-30a>¶
禎辛巳春日寫并題𢎞農黄媛介¶
　黄媛烟水疎林圖并題¶
雨外烟疎翠已成逺山如黛轉分明髙柯自振秋風色¶
鳥下滄江水正平辛巳冬日寫似汪老夫人博笑黄媛¶
介¶
　外録¶
　　珊瑚網云丹青之在閨秀類多隠而弗彰萬厯癸¶
　　卯冬仲得山隂范道坤氏倣倪迂山水覺清淑之¶
<pb:KR3h0068_WYG_060-30b>¶
　　氣果鍾於婦人時有呉興老儒女小字瑞丸解琴¶
　　理能寫山水竹石張元長以扇請之爲寫澹雲疎¶
　　樹置一草堂其下頗得空山無人之致題云問竒¶
　　人去後寂寞子雲亭女後不知所在天啓初寒山¶
　　趙文俶著色花蝶草蟲爲没骨圖極藴藉風致未¶
　　幾琉璃管碎厥女號子惠六法傳母氏無奈佳人¶
　　命薄成霜飛愬也乃近日此道中在武林有葛無¶
　　竒侍御家姬李因山水寫生俱擅長而松陵盛澤¶
<pb:KR3h0068_WYG_060-31a>¶
　　有楊影憐能詩善畫余見其所作水仙竹石淡墨¶
　　淋漓不減元吉子固書法亦佳吾禾若卜馧蕙金¶
　　淑修輩頗有林下風然不及皆令既嫺詞章復精¶
　　翰墨也彼郵怨唁梅諸作時致珠玉於内人詎意¶
　　吾家廣陵散絶猶幸皆令為吾清瑶傳畧不啻真¶
　　真畫幛珊珊其來乎¶
明人合卷¶
　沈石田王理之合作梅竹圖并題¶
<pb:KR3h0068_WYG_060-31b>¶
平生有眼厭桃李但托梅花是知已小橋初春帶淺水¶
青鞋布襪從此始看花嚼蕊氷雪中清浹肺肝香沁齒¶
歸來拈筆弄清真淡墨依稀春繞指花光補之今不作¶
我欲師之竟誰是横梢的歴寄疎略自我意爲聊爾耳¶
正如北人煑牀簀筍味澀澀舉其似理之嫌我太草草¶
斜補竹枝成玉倚要知君子徳不孤勿謂畫圖而已矣¶
　崑山士人多畫梅與王理之論其用墨太重殊失清¶
雅是有累于梅矣因短縑在幀史徳徴從容謂曰清雅¶
<pb:KR3h0068_WYG_060-32a>¶
果何似丈人當示一梢與梅出氣何如遂妄弄此筆理¶
之亦作錯刀數葉閒于疎䖏仍題之以贈徳徴𢎞治甲¶
寅嵗端午日沈周¶
　陸叔平丁南羽贈呉溪陽山水合卷¶
　陸叔平溪山餘靄圖¶
(欵書/)辛丑二月陸治爲溪陽先生寫¶
　　呉溪陽先生者新安人其所居里名溪南先生遡¶
　　流結廬因以溪陽自號嵗辛丑呉門陸叔平作溪¶
<pb:KR3h0068_WYG_060-32b>¶
　　陽圖貽之迄今癸未先生下世且十年所矣其長¶
　　君惟明復匄邑人丁生補圖于後常挈之旅橐中¶
　　時一寓目不勝太行白雲之悲惟明與逰多一時¶
　　名流競爲詩歌題贈而不佞爲記其顛末如此是¶
　　嵗重陽前一日江都陸弼書于白下長干里石字¶
　　菴中¶
　　溪山不可見展卷見溪山溪山雲霞色是君世外¶
　　顔竟陵鍾惺獲觀於林茂之藏林舘敬題時甲寅¶
<pb:KR3h0068_WYG_060-33a>¶
　　正月十一日¶
　丁南羽谿陽圖¶
(欵書/)癸未秋日丁雲鵬寫¶
　　返照上髙林虞淵自寒冱祗隔一溪雲日聽潮音¶
　　度長干釋洪恩¶
　　蕭蕭谿上風吹老一楓樹遼陽鶴不歸荒雲泣秋¶
　　雨勾呉俞䇿¶
　　憨頭陀句恍惚竹橋上深林扶鳩杖(其丁元薦長/孺詩未録)¶
<pb:KR3h0068_WYG_060-33b>¶
　　康虞先生擕此卷北逰余得題識其上今八年矣¶
　　乙卯與謇叔重㳺此中再請披閲已乃復康虞曰¶
　　君圖不忘先孝也何幸得嗣君雍侍側因樂而書¶
　　之萬厯四十三年十月遂州鄭芬識¶
　外録¶
　　珊瑚網云崇禎戊寅冬仲獲觀此卷然包山尚有¶
　　溪石圖文徴仲𨽻書溪石記爲新安呉氏作乃康¶
　　虞謇叔俱與余有舊見圖如見其人也¶
<pb:KR3h0068_WYG_060-34a>¶
　呉延秋給菴圖文文水肇林社圖合卷¶
　　給菴圖偈卷并叙¶
　　吾崇廣福寺有彬上人者邑之沈氏子生而儁偉¶
　　長慕空宗年甫二十餘即探歴諸山訪參知識務¶
　　求證悟未少閒息邇者崇福寺野雲禪房啓演經¶
　　期請延四方名徳而彬亦與焉有首座近玉禪師¶
　　乃先師玉芝老人之上足也風儀閑雅宗敎該通¶
　　一時同門罕出其右彬乃傾心師禮事之咨詢法¶
<pb:KR3h0068_WYG_060-34b>¶
　　要朝夕無怠禪誦之暇復手書圓覺經一部以爲¶
　　佩帶持習之資玉師知是法器屢決所疑儲以印¶
　　可遂爲更名曰明宗字之曰了義葢取圓覺一經¶
　　之㫖抑以冀其永荷天池之正法也曩因白蓮寺¶
　　南詢本禪師贈以給菴之號毎欲結菴於天池之¶
　　側以爲依棲之所而海印居士雖爲廣其說矣然¶
　　天池支派尚未之能悉爰索余圓偈用表而出之¶
　　乃爲之偈曰¶
<pb:KR3h0068_WYG_060-35a>¶
　　曽聞長者創祗洹多刦勤求結勝縁八部天龍常¶
　　擁䕶世尊說法顯真詮自從大敎來東國財法兩¶
　　施無閒惑爭似沙彌出世心少年學道徧參尋尋¶
　　師不憚山川杳幾䖏瞻依窮論討聞昔天池闡正¶
　　宗毎恨無縁一快逢但得此心能了悟誓使羣迷¶
　　咸濟度慇勤久禮讃空王天與良縁遘此方此方¶
　　髙㑹皆尊宿座上髙僧稱近玉語嘿幽閒儼玉芝¶
　　信是當年親執持執持芝老歸常定復引兒孫聫¶
<pb:KR3h0068_WYG_060-35b>¶
　　慧命傳法須慿嗣法入巍巍龍象得僧彬歌貝泠¶
　　泠容濟濟直下印心期爾始好從圓覺證心空得¶
　　本何愁末未通事理雙融真不二曹谿一脉天池¶
　　是天池法脉鎮長流流遍天涯潤不休普願衆生¶
　　霑一滴慧眼頓開明歴歴祗今正法陵夷久知爾¶
　　妙年能抖擻粗糲衡茆須適意修行不在莊嚴地¶
　　即看當時須逹孥黄金買地若爲圖何如棲息林¶
　　泉下擬作天人師丈夫旹嘉靖乙丑秋七月望日¶
<pb:KR3h0068_WYG_060-36a>¶
　　景西居士祖𤣥書於文喜道塲¶
　呉延秋給菴圖¶
　　開秋玉衡指於太白水天晶瑩浩淼余俯仰區中¶
　　頓覺塵霽喧息偶從泖上乗扁舟訪我景西居士¶
　　於語溪芝溪之間適居士飯僧薦母名徳雲集厠¶
　　法席之左有法彬上人者僧相具足梵唄朗暢緇¶
　　儀楚楚煥如翬如一衆屬目真叢林之鸑鷟也居¶
　　士謂余曰此上人妙齡精進數數親近老宿将來¶
<pb:KR3h0068_WYG_060-36b>¶
　　安所量也願假一言以品藻之堅翼其白行如何¶
　　余辭曰古人目擊道存固不當斧鑿混沌以䘮其¶
　　真也明日上人介居士請於余曰南詢本禪師標¶
　　貧子以給菴之稱未竟其說敢乞片言使朝夕顧¶
　　名思義何慶快如之積念久矣幸無嘿嘿爲也余¶
　　曰子欲聞給菴之說乎昔須逹長者財富無量藏¶
　　庫充盈從一國土至諸國土凡貧窮伶仃顛沛罔¶
　　賴者隨其所須恒滿其念非獨一世之刦爲然縁¶
<pb:KR3h0068_WYG_060-37a>¶
　　其宿植徳本以致生生充裕博攝困乏遂有給孤¶
　　之名由是根熟願酬正值釋迦如來出興於世布¶
　　金買地建立精舍普供三寳人天尋憶往念獲證¶
　　初果豈徒然與子既以給菴爲號豈能萬一如須¶
　　逹長者之布施乎曰無曰子已知無尚當有進於¶
　　彼也且財法二施法施爲上彼之財施雖永久輒¶
　　能潤澤人間枯槁其視地上應化大士能以種種¶
　　珍寳積滿三千大千世界及普遍恒沙國土又當¶
<pb:KR3h0068_WYG_060-37b>¶
　　云何大抵財施之資益也有封法施之化導也無¶
　　盡又況住相有得之布施與不住相無得之布施¶
　　大相懸絶不可筭數譬喻子誠能發大願立大誓¶
　　以悟爲期無負此巍巍堂堂之道貌則一經行一¶
　　習觀一慶讃一一如法使見之者輒生歡喜心而¶
　　消其塵慮又終必能荷擔如來一段大事續諸佛¶
　　慧命其爲布施不既多乎則子與余逮景西居士¶
　　永爲大乗伴侶矣毋竊自諉曰住於給孤園給菴¶
<pb:KR3h0068_WYG_060-38a>¶
　　爲號不爲分外也無復俾人誚予曰大言詹詹不¶
　　應以大海納於牛跡蒲團之上善思惟之是爲給¶
　　菴說嘉靖甲子中秋之吉海印居士方道成書¶
　文文水肇林社圖¶
　　余始事佛延𦙍公主肇林𦙍公兄事珂公同受天¶
　　池衣鉢余因𦙍公紹介逆珂公其徒正觀明宗徳¶
　　欽從珂公至𦙍公亦紹其徒文溥文徹文言文濬¶
　　與俱來至郡中則自如徳昻郊勞如禮會祖意自¶
<pb:KR3h0068_WYG_060-38b>¶
　　唐昌至凡十有二人分席而居諸法衆皆供役余¶
　　在告屏跡谼中珂公不得余俱相期結夏以待既¶
　　就席日講楞嚴經於是洪吉明理以下百餘曹以¶
　　聽法至真海覺辨以下十餘曹以修供至縉紳學¶
　　士至者則方定之詹東圖陳仲漁方獻成方君在¶
　　方羽仲鄭夷吾程子虚呉無懐呉延秋吾弟仲淹¶
　　仲嘉山人則呉仲足余病閒始得問法珂公至人¶
　　寂然無思公雅言自思惟入思之不得猶必蓄疑¶
<pb:KR3h0068_WYG_060-39a>¶
　　而通焉醫者以藥藥&KR0337;善矣不&KR0337;而螫身以售惡¶
　　用藥爲不得而疑視不瘍而螫等耳珂公謂否不¶
　　&KR0337;不藥唯至人能長者宜未及此瘍而内藴不治¶
　　将深即不深瘍如故也發而決之瘍乃已譬之精¶
　　舍業已歴堂皇窮奥阼無問入門垣以外曽未得¶
　　其門猥云居其宫而有之則臆說耳何以故無入¶
　　故也善乎洪範有言思曰睿睿作聖夫非左劵乎¶
　　哉寂然無思則聖者事余謂諸佛無法法在遺經¶
<pb:KR3h0068_WYG_060-39b>¶
　　中世絶學從心開我佛土法惟心造爲得其宗彼¶
　　直将以無思爲知無見爲見開宗葢自此始末流¶
　　乃復挾小知操獨見愈益支離惡門而鑿坏惡苦¶
　　口而設醴何爲者也珂公謂經以筏喻利渉将必¶
　　由之亡楫則筏不前宗是矣故&KR0337;則有毒門則有¶
　　樞潰毒運樞宜無不濟長者獨窺要眇猶不離乎¶
　　文辭棄楫中流取辦一葦抑或繫筏川上而蹻足¶
　　以求前皆誖矣余唯唯葢将自無知無見者求之¶
<pb:KR3h0068_WYG_060-40a>¶
　　㑹詔趣行不得請竊念斑白且至奈何舍無碍而¶
　　就不堪兩公語余有身爲患一也善則以不堪爲¶
　　無礙不善則以無礙爲不堪蓮出汙瀆不濯而芳¶
　　蓬生麻中不扶而直長者蓮也豈必擇地而宜吾¶
　　儕猶有蓬心願無忘此㑹耳衆曰善隆慶四年七¶
　　月朔日毘師曼室著¶
　　東林清絶地西土蔚藍天列幛千山合羣峰四望¶
　　全宰官捐淨土長者布金錢闢地依青障開池種¶
<pb:KR3h0068_WYG_060-40b>¶
　　白蓮招尋來惠逺放逹任陶潜說法窺三昧談空¶
　　証四禪慈雲三伏度法雨一幢傳象外清凉界山¶
　　前水月懸聽經馴慧鴿施食下饑鳶寵命徴安石¶
　　文章老惠連未須論去住同結上生緣　宗公爲¶
　　妥山法師弟子余兄首事肇林延妥山說法則宗¶
　　公與俱宗公能詩善顔魯公書不佞則以沙門惟¶
　　談心印求證果以此爲兢兢宗公所以務者得無¶
　　在外乎不佞望宗公者深故爲綴數語如此藥師¶
<pb:KR3h0068_WYG_060-41a>¶
　　汪道貫書¶
　　三月蓮花社同禁雲水足空瓢自汲泉敝緼深懐¶
　　玉露頂夜經行拾枯午炊粟牽纒笑返余何日忘¶
　　拘束荆南山中人員珂¶
　　肇林社中送慧空禪子歸語溪兼簡同參石門居¶
　　士曹源一宿覺今子復何如聽經來白社洗鉢臨¶
　　清渠妄銷真不立六解一亦除夜參忘壁觀晝卧¶
　　學空書論心千里外彈指三月餘凉飈動歸思白¶
<pb:KR3h0068_WYG_060-41b>¶
　　雲生郊墟卓錫語溪日先逹故人廬肇林幻居子¶
　　祖𦙍¶
　　中丞初結社緇素百人來慧逺遇斯度東林見復¶
　　開鳥馴分石供花雨說經臺自媿陶元亮聞鐘駕¶
　　未&KR0158;鐵珠道人王仲房¶
　　齊代餘華刹明僧舊草堂(闕/)居寧有刦閲世自無¶
　　量靈氣千巖紫慈隂萬木蒼行持空寂往何䖏不¶
　　清凉　慧空上人避暑之栖霞呉門謁予索贈言¶
<pb:KR3h0068_WYG_060-42a>¶
　　漫綴司勲皇甫汸書(前有文五峯畫又宋石/門爲化儀作少室圖)¶
　外録¶
　　珊瑚網云彬公一字化儀又號慧空克振宗風傍¶
　　通翰墨與先君子最契合所遺手札有謝治西房¶
　　種竹索素手卷題咏薦呉興周玉湖作畫皆韻事¶
　　又一札云貧衲七八載居少室接見皆清曠之士¶
　　後歸梓里復溷常流恨不能即去山中燒拆脚鐺¶
　　煑菜度日不被世間籠繫纔是云云遂别赴雙徑¶
<pb:KR3h0068_WYG_060-42b>¶
　　出給菴圖偈諸卷遺先君先君嵗供白粲燈油凡¶
　　十餘載又慧空之侶慧鑑係龍淵壽堂髙足善博¶
　　古爲吾荆翁忘形交其逰峨嵋有諸名宿送行巻¶
　　文休承項子京爲之圖焦弱侯陳眉公爲之記篇¶
　　什甚繁亦老去歸先子毎松忩靈石畔展閲諸卷¶
　　如對青青鬱鬱焉後余在東省遭艱被宵人罄齋¶
　　頭物二上人所遺亦失去可勝悵悵然以法眼視¶
　　之真如露亦如電也¶
<pb:KR3h0068_WYG_060-43a>¶
　程勝袁源合作鍾山社圖(歙人程勝字仲竒號六無/作墨山水呉門袁源復著)¶
　　(色人物可/稱雙美)¶
　　竹林人也鍾山侶也流風餘韻正可想見而吾輩¶
　　且萍聚焉同調爲期素心相照遂於萬厯癸丑秋¶
　　半望日盟鷄壇首約以課功箴過無浪謔無俗靡¶
　　繼定以五閲日一社主人備應用文具花枝茗香¶
　　作清供友則自舉子業外詩文書畫琴奕鑒賞惟¶
　　意所之是日遂集棲賢舘其烟格泠泠歩三絶之¶
<pb:KR3h0068_WYG_060-43b>¶
　　品而凭几潑墨者爲羊闗程仲竒氷襟月懐翛然¶
　　據石撫流霞者是岐山姜還朴清臞鶴骨落落穆¶
　　穆古色撲眉展螭牋記勝者係淳安應紱說劍風¶
　　生抽琴雲逸㦸髯倫騎鶴客非蘇之朱君石耶淵¶
　　淵獨坐奕奕畫龍竒致則潤州呉汝廷咄咄逼人¶
　　矯矯繡虎英標則琅琊王伯厚蕉隂桐影間設繩¶
　　牀清簟坐隠寂寂手談丁丁乃海上沈仲虞與分¶
　　水何楚珍也若予又何知亦盤白石兮挹秋色而¶
<pb:KR3h0068_WYG_060-44a>¶
　　已至髙山流水沈思忽往木葉脱石氣清抑永豐¶
　　潘俊甫松風一榻閒煑玉茗以品翠歡紅濯濯自¶
　　喜實茜涇王綸仲風蘭雨菊對以玉人翩翩臨池¶
　　擬文簫古歙呉澹林耳外有香徑美人遮遮掩掩¶
　　倚侍兒弄臨砌花故六曲蔣夜來乎是昔之賢祗¶
　　七今之儔過十要亦各極一時之致以適其適初¶
　　不沾沾江左㣲塵而供白眼清談曰此鍾山而竹¶
　　林者也繡水盟餘汪砢玉紀于秦淮之止晋齋¶
<pb:KR3h0068_WYG_060-44b>¶
　李長蘅宋比玉合作山水圖并題¶
君畫蒼蒼帶雨松我圖冉冉出雲峰他時相憶還開看¶
雲樹平添幾萬重李流芳題¶
　文衡山潘太倉合摹李龍眠蓮社圖(絹本中挂幅著/色山水人物匡)¶
　　(廬一㑹儼然未散/圖中人名金汁書)¶
(欵書/)正徳十五年庚辰九月衡山文徴明太倉潘明合¶
手摹李伯時蓮社圖(金書/右方)¶
李元中蓮社圖記(文徴明𨽻書装詩堂原/文見伯時本圖下不録)¶
<pb:KR3h0068_WYG_060-45a>¶
　周臣陳祼呉振山水合卷¶
　　第一段周臣北泉圖意(絹本長二尺五寸高九寸/淡著色松下蕭齋一人兀)¶
　　　(坐北軒觀泉聽/竹幽致爽然)¶
(款書/)姑蘇周臣寫北泉圖意(書左/角上)¶
　　第二段陳祼倣石田秋溪新霽圖并題(紙本長三/尺五寸髙)¶
　　　(一尺淡著色紅樹蒼雲秋山溪閣細路/臨江一翁曳杖入林最得元人遺意)¶
癸亥春王正月十又六日吾友張子璵兄訂過梅闗看¶
燈因爲信宿之樂不謂雷雨逹旦竟日滂沛肩輿不能¶
<pb:KR3h0068_WYG_060-45b>¶
行徒有神往先是子璵嘗以佳紙索畫小卷遂呼童洗¶
硯爲之走筆因憶啓南先生爲史明古寫秋溪新霽圖¶
亦題癸亥燈夕作夫明古與先生交最稱莫逆當此良¶
宵不把盞踏歌迺復屑屑以筆研爲事豈亦有所阻而¶
借此以適情耶事固有千百世而相符者今日之謂也¶
聊識數語以博子璵一笑云友弟陳祼¶
此卷乃癸亥春爲張仲玉作丁卯冬復爲琴臺潘翁得¶
之附之伴竹(真蹟竹字下/多伴字圏去)居卷後夫仲玉琴臺皆吾好¶
<pb:KR3h0068_WYG_060-46a>¶
友也畫之所托咸得其宜爲之深喜第惟五年之内人¶
事之推移物情之變幻若河漢之蒼狗然又不覺増一¶
慨也十月望祼重題¶
　　第三段呉振倣大癡小景并記(紙夲長四尺許髙/一尺水墨山樹逺)¶
　　　(近迷離一派烟/雨連朝真境)¶
山雨連朝流泉崩瀉携扙溪邉聽松濤互響殊快人意¶
因捉筆寫大癡逺峰矮樹茆簷沙瀨小景似稚修詞兄¶
髙齋清賞庚午重陽前二日安樂山中記事呉振(書圖/尾)¶
<pb:KR3h0068_WYG_060-46b>¶
　西士曼倩採桃圖¶
　　白麋駕霧作仙逰手摘綏桃過十洲依舊寄身金¶
　　馬籍紫泥海吸總無求　大西洋琍瑪竇所携詩¶
　　畫像俱蠟地重著色人物儼暎氷壺間是六法别¶
　　傳異派今西士在漳南者以此爲生涯矣嘗見月¶
　　上女圖佛光所攝處摩登伽作横陳光景殊幻絶¶
　　此採桃曼倩亦頗神彩生動余更有準提像則紙¶
　　上設色不但妙相莊嚴抑亦寳光焕發雖呉道子¶
<pb:KR3h0068_WYG_060-47a>¶
　　運筆諒莫能過允宜冠亞墨利加也香光道者玉¶
　　識¶
　外録¶
　　珊瑚網云西畫固足異乃國初楊萱以髹筆妙繪¶
　　染凡屛几器其上山水人物花鳥無不精絶即古¶
　　來名畫手莫能過也天啓初京師人家有彩漆酒¶
　　盤四十面是萱所描沿邉多損剥鬻古者賈老售¶
　　得因揭裱成冊葉如蕭字之移壁作齋也亦竒矣¶
<pb:KR3h0068_WYG_060-47b>¶
　　葢萱能執藝事以諫至廷訊不撓其人故自超此¶
　　雖逰方之内要與游方之外同一化人妙用耳¶
　¶
　¶
　¶
　¶
　¶
　書畵彚考巻六十¶
