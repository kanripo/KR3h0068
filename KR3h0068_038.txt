# -*- mode: mandoku-view; -*-
#+TITLE: 式古堂書畫彙考
#+DATE: 2015-08-24 23:16:26.250750
#+PROPERTY: ID KR3h0068
#+PROPERTY: BASEEDITION WYG    
#+PROPERTY: JUAN 卷三十八
<pb:KR3h0068_WYG_038-1a>¶
欽定四庫全書¶
　書畵彚考卷三十八¶
　　　　　　　　　　刑部左侍郎卞永譽撰¶
　　畵八¶
呉¶
　曹弗興¶
　曹弗興兵符圖卷¶
　外錄¶
<pb:KR3h0068_WYG_038-1b>¶
　　畵鑒云曹弗興古稱善畵人物衣紋皴皺畵家謂¶
　　曹衣山水呉帶雷風宣和内府刻意搜訪不過兵¶
　　符圖一卷余嘗見於錢唐人家上有紹興題印筆¶
　　意神采疑是唐末宋初人所為也¶
　　書畵舫云兵符圖一卷曹弗興畵舊藏韓太史存¶
　　良家絹本破碎筆意竒絶蘭坡趙都承故物也蘭¶
　　坡宋宗室富於書畵收羅不下千本名卷多至三¶
　　百外其目首載雲煙過眼録¶
<pb:KR3h0068_WYG_038-2a>¶
　弗興龍圖¶
　外録¶
　　名畵錄云呉赤烏元年冬十月帝游青溪見一赤¶
　　龍自天而下凌波而行遂命弗興圖之帝贊曰赤¶
　　烏孟冬不時見龍青溪深澗奮鬛來空有道則吉¶
　　無道則凶匪兼雲雨靡帶雷風弗興畵筆未讚竒¶
　　工我因披閲藴隆忡忡至宋文帝時累月亢旱祈¶
　　禱無應乃取弗興畵龍置於水上應時畜水成霧¶
<pb:KR3h0068_WYG_038-2b>¶
　　經旬霶霈其靈異不能盡述¶
晉¶
　史道碩¶
　史道碩八駿圖¶
　外錄¶
　　圖畵見聞志云舊稱周穆王八駿日行三萬里晉¶
　　武帝時所得古本乃穆王時畵黄素上為之腐敗¶
　　昬潰而骨氣宛在然逸狀竒形葢亦龍之類也遂¶
<pb:KR3h0068_WYG_038-3a>¶
　　令史道碩模寫之宋齊梁陳以為國寶隋文帝滅¶
　　陳圖書散逸此畵為賀若弼所得齊王陳知而求¶
　　之答以駿馬四十蹄美錦四十段後復進獻煬帝¶
　　至唐貞觀中勑借魏王泰因而𫝊模於世¶
　　書畵舫云此圖趙子昻有摹本在王元美家奕奕¶
　　有神¶
東晉¶
　明帝¶
<pb:KR3h0068_WYG_038-3b>¶
　明帝穆天子燕瑶池圖¶
　外錄¶
　　貞觀公私畵錄云史記列士圖息民蘭圃圖洛神¶
　　賦圖穆天子燕瑶池圖漢武回中圖畋游圖瀛洲¶
　　神仙圖雜人物風土圖八卷晉明帝畵隋朝官本¶
　　書畵舫云朱忠僖家畵本以穆天子燕瑶池圖第¶
　　一神品上上係明帝真筆乃隋朝官本即貞觀公¶
　　私畵史所載也明帝畵本師王廙而沈著過之其¶
<pb:KR3h0068_WYG_038-4a>¶
　　圖止有一卷至宋武臣呉元瑜演為三卷¶
　　謝赫古畵評云晉明帝諱紹元帝長子師王廙雖¶
　　畧於形色頗得神氣筆跡超越亦有竒觀¶
　　書史㑹要云明帝諱紹字道畿元帝長子有識鑒¶
　　善書畵¶
　王獻之¶
　王子敬渥洼馬圖卷¶
　外錄¶
<pb:KR3h0068_WYG_038-4b>¶
　　名畵錄云大令渥洼馬圖一卷白麻紙本有梁陳¶
　　唐宋年月印記按李嗣真續畵品王獻之列中品¶
　　下固宜風神超越也¶
　王大令符神圖卷¶
　外錄¶
　　米氏畵史云海州劉先生收王獻之畵符及神一¶
　　卷咒小字五斗米道也李伯時只一見求摹不許¶
　　其子居金陵與王荆公連袂陳元輿帥金陵余託¶
<pb:KR3h0068_WYG_038-5a>¶
　　訪之云乆為一貴人取去¶
　顧愷之¶
　顧長康女史箴圖横卷¶
班姬有辭割歡同輦夫豈不懐防微慮逺道罔隆而不¶
殺物無盛而不衰日中則昃月滿則微崇猶塵積替若¶
駭機人咸修其容莫知飾其性性之弗飾或愆禮正斧¶
之藻之克念作聖出其言善千里應之茍違斯義同衾¶
以疑夫言如微榮辱由兹勿謂𤣥漠靈鑒無象勿謂幽¶
<pb:KR3h0068_WYG_038-5b>¶
昧神聽無響無矜爾榮天道惡盈無恃爾貴隆隆者墜¶
鑒於小星戒彼攸遂比心螽斯則繁爾類歡不可以瀆¶
寵不可以專專實生慢愛極則遷致盈必損理有固然¶
美者自美翻以取尤冶容求好君子所仇結恩而絶實¶
此之由故曰翼翼矜矜福所以興静恭自思榮顯可期¶
女史司箴敢告庶姬顧愷之畵　押¶
　外錄¶
　　米氏畵史云顧筆女史箴横卷在劉有方家人物¶
<pb:KR3h0068_WYG_038-6a>¶
　　三寸餘筆彩生動髭髮秀潤太宗實錄載購得顧¶
　　筆一卷今士人家收得唐摹顧筆列女圖至刻板¶
　　作扇皆是三寸餘人物與劉氏女史箴一同¶
　　戯鴻堂帖跋云虎頭與桓靈寶論書夜分不寐此¶
　　女史箴風神俊朗欲與感甄賦抗衡自余始為拈¶
　　出千載快事也¶
　顧虎頭黄初平牧羊圖¶
　外錄¶
<pb:KR3h0068_WYG_038-6b>¶
　　東坡全集題顧愷之畵黄初平牧羊圖贊云先生¶
　　養生如牧羊放之無何有之鄉止者自止行者¶
　　行先生超然坐其旁挾䇿讀書羊不亡化而為石¶
　　起復僵流涎磨牙笑虎狼先生指呼羊服箱號稱¶
　　雨工行四方莫隨上林芒屩郎齅門舐地尋鹽湯¶
　　廣川畵跋云牧羊圖本曽魯公子紆以辠沒入祕¶
　　閣畵羊皆作異狀如墳墓間蹲羊伏獸牧者乃羽¶
　　服道士初未有賞者以是不入校錄明年少監羅¶
<pb:KR3h0068_WYG_038-7a>¶
　　時始令工者就裝軸列畵錄中同舍方㑹畀工圖¶
　　之既成三月有詔取入留禁中或疑其名余曰此¶
　　金華牧羊兒也昔初平牧羊道士見之將入石室¶
　　四十餘年其兄索得問羊何在曰山東兄往視之¶
　　但見白石平乃往言咄咄羊起於是白石皆起成¶
　　羊衆曰然請書之¶
　顧常侍浄名天女圖¶
　外錄¶
<pb:KR3h0068_WYG_038-7b>¶
　　米氏畵史云余家顧浄名天女長二尺五應名畵¶
　　記所述小身維摩之數唐鏤牙軸紫錦裝褾李公¶
　　麟見之賞愛不已親琢白玉牌鼎銘古篆虎頭金¶
　　粟字皆碾雲鶴以結緣也¶
　長康清夜游西園圖卷¶
　外錄¶
　　圖畵見聞志云清夜游西園圖者顧長康所畵有¶
　　梁朝諸王跋尾詞云圖上若干人並食天廚唐貞¶
<pb:KR3h0068_WYG_038-8a>¶
　　觀中褚河南裝背題處具在圖本張惟素物傳至¶
　　相國寺張𢎞靖家𢎞靖元和中忽奉詔取之是時¶
　　並鍾元常書道德經一部同進入内後中貴崔潭¶
　　峻自禁中將出復落人間有張惟素子周封涇川¶
　　從事秩滿居京一日有人將此求售周封驚異之¶
　　遽以絹十匹易經年忽聞欵門甚急問之見數人¶
　　同稱仇中尉願以三百索易公清夜游西園圖周¶
　　封憚其廹脅遽以圖授之翊日果齎絹至後方知¶
<pb:KR3h0068_WYG_038-8b>¶
　　其偽乃是一豪士求江淮大鹽院時王涯判鹽鐵¶
　　酷好書畵謂此人曰為余訪得清夜游西園圖當¶
　　遂公所請因為計取之耳及王家事起後流落一¶
　　粉舖家未㡬為郭承嘏侍郎閽者以錢三百市之¶
　　以獻郭公郭公卒又流傳至令狐相家一日宣宗¶
　　問相國有何名畵相國具以圖對即時復進入内¶
　　董逌書清夜游西園圖云王逸少蘭亭世稱筆墨¶
　　詣絶唐諸子翻搨其書至衆逮今蘭亭真本不見¶
<pb:KR3h0068_WYG_038-9a>¶
　　傳於世者皆臨摹之遺也然世猶以此書至矣豈¶
　　典刑未泯蹈䂓循矩可以移奪之故自有佳致哉¶
　　觀鄭彦莊所得西園圖此殆善於摹搨為工者不¶
　　知其取自何年而粉丹皆盡惟卷墨僅可見筆法¶
　　竒古擺脫俗韻其在人物態度猶是當年風流氣¶
　　習可以想見顧後世畵工筆力不能到也顧長康¶
　　初以曹子建詩為此圖在梁朝入録為第一逮唐¶
　　褚河南得之後入張惟素家至𢎞靖進入其後崔¶
<pb:KR3h0068_WYG_038-9b>¶
　　潭竊出張周封得之又為王庶人所藏涯亡此畵¶
　　入民家郭承嘏以重金購得之而令狐楚復得以¶
　　進唐末兵亂遂失所在非頼摹傳將遂泯滅無見¶
　　也¶
　顧虎頭洛神圖卷¶
　外録¶
　　珊瑚網云長康畵宓妃卷重著色人物衣摺秀媚¶
　　樹石竒古絹素破裂尚是宋裱世稱虎頭三絶允¶
<pb:KR3h0068_WYG_038-10a>¶
　　為繪事珍祕長康又有衛索像¶
　　圖畵見聞志云古之祕畵珍圖名隨意立典範則¶
　　有春秋毛詩論語孝經爾雅等圖上古之畵各遺¶
　　名姓其次後漢蔡邕有講學圖梁張僧繇有孔子¶
　　問禮圖隋鄭法士有明堂朝㑹圖唐閻立德有封¶
　　禪圖尹繼昭有雪宫圖觀德則有帝舜娥皇女英¶
　　圖(亡名/氏)隋展子䖍有禹治水圖晉戴逵有列女仁¶
　　智圖宋陸探微有勲賢圖忠鯁則隋楊契丹有辛¶
<pb:KR3h0068_WYG_038-10b>¶
　　毘引裾圖唐閻立本有陳元達鎖諫圖呉道子有¶
　　朱雲折檻圖髙節則晉顧愷之有祖二疏圖王廙¶
　　有木鴈圖宋史藝有屈原漁父圖南齊蘧僧珍有¶
　　巢由洗耳圖壯氣則魏曹髦有卞莊刺虎圖宋宗¶
　　炳有師子擊象圖梁張僧繇有漢武射蛟圖寫景¶
　　則晉明帝有輕舟迅邁圖衛恊有穆天子宴瑶池¶
　　圖史道碩有金谷園圖顧愷之有雪霽望五老峯¶
　　圖靡麗則晉戴逵有南朝貴戚圖宋袁倩有丁貴¶
<pb:KR3h0068_WYG_038-11a>¶
　　人彈曲項琵琶圖唐周昉有楊妃架雪衣女亂雙¶
　　局圖風俗則南齊毛惠逺有剡中溪谷村墟圖陶¶
　　景真有永嘉屋邑圖隋楊契丹有長安車馬人物¶
　　圖唐韓滉有堯民鼓腹圖　已上圖畵雖不能盡¶
　　見其跡前人載之甚詳但愛其佳名聊取一二類¶
　　而録之¶
　謝　雉¶
　謝寧朔三牛圖¶
<pb:KR3h0068_WYG_038-11b>¶
　外錄¶
　　赤牘清裁載子昻與伯機柬云都下近見晉人謝¶
　　雉三牛圖妙入神非牛非麟古不可言¶
南朝宋¶
　陸探微¶
　陸探微姜后免冠圖卷¶
　　右免冠進諫圖周宣王姜后故實也劉宋時呉人¶
　　陸探微所作其法遒勁傅色清潤人品端莊神氣¶
<pb:KR3h0068_WYG_038-12a>¶
　　超越六法俱備出乎天成葢世傳探微乃畵中之¶
　　聖者也此卷希世之珍畵入神品其故實誠有補¶
　　於風教觀之者使齊家治國咸有助焉駙馬都尉¶
　　公當以十襲珍藏使子孫永保珍貝珠玉不足貴¶
　　也元祐三年八月提舉太平興國宮賜紫金魚袋¶
　　王至跋¶
　探微降靈文殊像卷¶
　外録¶
<pb:KR3h0068_WYG_038-12b>¶
　　畵鑑云陸探微與顧愷之齊名余平生止見降靈¶
　　文殊真跡部從人物共十八人飛仙四各有妙處¶
　　内亦有番僧手持髑髏盂者葢西域俗然此㢧行¶
　　筆緊細無纎毫遺恨望之神彩動人真希世之寶¶
　　也今藏祕府後見維摩像觀音像摩利攴天像皆¶
　　不迨之張彦逺謂運筆遒舉風力頓挫一㸃一拂¶
　　動筆新竒非虚言也¶
　　書畵舫云朱忠僖家降靈文殊像妙入神見之雲¶
<pb:KR3h0068_WYG_038-13a>¶
　　煙過眼録中即喬仲山藏本真跡神品上上按探¶
　　微本呉縣人以善畵事宋明帝六法咸備前無古¶
　　人也探微又有道相圖¶
　陸探微師子圖¶
　外錄¶
　　東坡膠西葢公堂照壁畵贊並引云陸探微畵師¶
　　子在潤州甘露寺李衛公鎮浙西所留者筆法竒¶
　　古絶不類近世予為丼露寺詩有云破板陸生畵¶
<pb:KR3h0068_WYG_038-13b>¶
　　青猊戯盤跚上有二天人揮手如翔鸞筆墨雖欲¶
　　盡典刑垂不刋者也熙寧九年十一月十五日命¶
　　工摹置膠西葢公堂中且贊之云髙其目仰其鼻¶
　　奮髯吐舌威見齒舞其足前其耳左顧右盼喜見¶
　　尾雖猛而和葢其戯置之髙堂䕶燕几啼呼顛沛¶
　　走百鬼嗟乎妙哉古陸子¶
南朝梁¶
　陶𢎞景¶
<pb:KR3h0068_WYG_038-14a>¶
　陶隠居山居圖¶
　外錄¶
　　書畵舫云隠居畵品超邁筆法清真惟南陽宗少¶
　　文范陽盧鴻一其遺跡名世差堪鼎足云¶
　張僧繇¶
　張僧繇五星二十八宿真形圖卷¶
　外錄¶
　　書畵舫云張僧繇五星二十八宿真形圖狀貌竒¶
<pb:KR3h0068_WYG_038-14b>¶
　　詭筆墨精微尤是設色濃古位置爾雅品在閻立¶
　　本呉道子上此卷畵固竒絶而篆文星法更妙故¶
　　松雪翁跋極稱許之舊為趙蘭坡所藏今在韓宗¶
　　伯存良家故予得一見僧繇又有摩利攴天菩薩¶
　　像¶
　　又云右圖原係上下二卷今五星幸全其二十八¶
　　宿止存起角訖危十二位後有本身空絹識以宣¶
　　和大璽丑按篆文星法梁令瓚上也¶
<pb:KR3h0068_WYG_038-15a>¶
　　又云續按圖繪寶鑑以此卷為令瓚畵且云瓚蜀¶
　　人梁其姓以善畵人物知名唐開元時按李伯時¶
　　云令瓚畵甚似吳生¶
　　又云星宿圖是張僧繇真跡故松雪翁極推許之¶
　　董太史評為吳道子筆非也吳筆放逸不似此圖¶
　　之沈著丑按唐劉長卿撰張僧繇畵僧記事渉語¶
　　怪所當存而不論者也¶
　　又詩云拭目觀星宿驚心十七軀(張圖原分為兩/今止存其上卷)¶
<pb:KR3h0068_WYG_038-15b>¶
　　天皇空記載(天皇寺柏堂壁有盧舍那佛及孔/子像今皆無之見宣和畵譜中)丼¶
　　露困泥塗(甘露寺有四菩薩板元符/末為火所焚見米氏畵史)梁世名偏重¶
　　明時色未渝淵源從顧陸霑丐及閻吳騰驟齊龍¶
　　壁莊嚴類佛圖佑陵精較錄文敏賴傳模老宿争¶
　　嗟賞兒童共囁嚅千金何處覔妙跡震寰區¶
　張吳興九曜象圖¶
　外錄¶
　　書畵舫云張僧繇九曜象在震澤王氏真筆上上¶
<pb:KR3h0068_WYG_038-16a>¶
　　乃吾家孫太古十一曜所從出也¶
　　神異記云張僧繇呉人仕終呉興太守嘗畵金陵¶
　　安樂寺四白龍不㸃睛每云㸃睛即飛去人以為¶
　　妄誕固請㸃之須臾雷電破壁兩龍乘雲騰去上¶
　　天二龍未㸃睛者現在¶
　　米氏畵史云潤州甘露寺張僧繇四菩薩長四尺¶
　　一板長八尺許又陸探微神面黄口角露二向上¶
　　齒金甲手持幡下一白師子神彩驚人殿梁天監¶
<pb:KR3h0068_WYG_038-16b>¶
　　中葢拱明間有二吳道子行脚僧吾移置行脚僧¶
　　於淨名齋以避風雨已上並㑹昌中廢寺於本道¶
　　合毁寺處移來於此寺其殿中置明皇銅像因得¶
　　不廢元符末一旦為火所焚六朝遺物掃地江左¶
　　更無一晉筆藏經是六朝所書卷末晉王總持煬¶
　　帝小字也隋平江南鳩集置寺題跋具存李衛公¶
　　祠手植檜亦皆焚蕩寺後重重金碧參差多景樓¶
　　面山背江為天下甲觀五城十二樓不過也今所¶
<pb:KR3h0068_WYG_038-17a>¶
　　存惟衛公鐵塔米老菴三間余作詩悼之云色改¶
　　重重構春歸户户嵐槎浮龍委骨畵失獸遺耽神¶
　　䕶衛公塔天留米老菴柏梁終壓勝㑹副越人談¶
　　又云梁武翻經象亦假顧天帝釋象皆僧繇畵張¶
　　筆天女宫女面短而艶顧乃深靚為天人相武帝¶
　　作居士服反脣露齒宮女四人擎花後四武士持¶
　　戈劍髪如神¶
隋¶
<pb:KR3h0068_WYG_038-17b>¶
　展子䖍¶
　展朝散長安車馬人物圖卷¶
　外錄¶
　　書畵舫云展子䖍者大李將軍之師也畵品入神¶
　　秀潤無比王氏藏其人物一卷最為竒古品在春¶
　　游圖上即貞觀公私畵史所載長安車馬人物圖¶
　　一卷山谷集中七言絶句云人間猶有展生筆事¶
　　物蒼茫烟景寒常恐花飛蝴蝶散明窓一日百回¶
<pb:KR3h0068_WYG_038-18a>¶
　　看其為前人許可如此¶
　　又云唐宋人書畵不可日色中展玩多至損壊即¶
　　微有蒸濕祇須風日晴美時案頭舒卷亦得因讀¶
　　山谷集題展子䖍畵絶句雨忩漫筆¶
　展子䖍春游圖卷(宋徽宗瘦/金書簽)¶
　　冰解泥融生水瀾初葩濃艶未應殘夭桃噴火栁¶
　　金嫰深谷鶯啼聽且看花影淡梳燕粉媚春暖野¶
　　郊風細細游人醉以天為幕酩酊隂濃春意被行¶
<pb:KR3h0068_WYG_038-18b>¶
　　來樹下實相參瞑目無言心自慙黄蝶逐風翻上¶
　　下賞花此處更停驂洪武十年孟春觀於奉天門¶
　　因和馮子振韻宋濓書(書隔水/黄絹上)¶
　　春漪吹鱗動輕瀾桃蹊李徑葩未殘紅橋瘦影迷¶
　　逺近緩勒仰面何人看髙岩下谷韶景媚瑟瑟芳¶
　　菲韻纎細層青峻碧草樹騰照野氍毹攤繡被李¶
　　唐嵗月脚底參楊隋能事筆不慚東風晴陌苕復¶
　　穎濃綠正要君停驂前集賢待制馮子振奉皇姊¶
<pb:KR3h0068_WYG_038-19a>¶
　　大長公主命題¶
　　煖風吹浪生魚鱗畵圖彷彿西湖春錦韉詩人兩¶
　　相逐碧山桃杏霞初匀粉階朱檻眼欲醉垂楊淺¶
　　試修蛾顰人間别自有蓬島仙源之說原非真危¶
　　橋凌空路欲轉飛流直下煙迷津畵船亦有詩興¶
　　好娟娟未必飛梁塵兩翁隔水俯晴淥韶光似酒¶
　　融芳晨望中白雲無變態我欲乘風聽松瀨落花¶
　　出洞豈世知瑶池池上春千載趙巖¶
<pb:KR3h0068_WYG_038-19b>¶
　　東風一様翠紅新綠水青山又可人料得春山更¶
　　深處仙源初不限紅塵中書平章政事張珪敬題¶
　　展子䖍筆世所罕見曾從舘師韓宗伯所一寓目¶
　　嵗在庚午再見之朝延世兄虎丘山樓敬識嵗月¶
　　董其昌¶
　外錄¶
　　書畵舫云展子䖍游春圖近歸猶子誕嘉余時得¶
　　而較閲之足稱十美具焉隋賢一也畵山水二也¶
<pb:KR3h0068_WYG_038-20a>¶
　　小人物三也大刷色四也内府法絹五也名士題¶
　　詠六也宋裝褙如新七也宣和祕府收八也勝國¶
　　皇姊圖書九也我太祖命文臣題記十也韓朝延¶
　　謂此卷為天下畵卷第一信然哉¶
　展生四載圖¶
　外錄¶
　　畵繼云宣和殿御閣有展子䖍四載圖最為髙品¶
　　上每噯玩終日不捨但恨止有三圖其水行一圖¶
<pb:KR3h0068_WYG_038-20b>¶
　　特補遺耳一日中使至洛聞洛中故家有之亟告¶
　　留守求觀既見迮愕曰御閣中正欠此一圖登時¶
　　進入所謂天生神物必有㑹合時也¶
　　畵鑒云展子䖍畵山水大抵唐李將軍父子多宗¶
　　之畵人物描法甚細隨以色暈開余嘗見故實人¶
　　物山水犬馬等圖又見北齊後主幸晉陽宫圖人¶
　　物面部神彩如生意度具足可為唐畵之祖¶
唐¶
<pb:KR3h0068_WYG_038-21a>¶
　李　緒¶
　江都王馬圖¶
　外錄¶
　　范公稱過庭錄云忠宣舊藏一江都王馬往年自¶
　　慶赴闕李伯時自京前路延見求觀忠宣云某非¶
　　吝但道路難為檢尋俟至闕未晩李日夕懇之甚¶
　　力尋出李見之稱歎失措借歸累日用意模寫竟¶
　　不能下手復還之但以粉牌牓其上云神妙上上¶
<pb:KR3h0068_WYG_038-21b>¶
　　品江都王馬云某看之累日不能下筆聊留數字¶
　　以見歸向之意時米元章作郎每到相府求觀不¶
　　與言唯遶屋狂呌而已不盡珍賞之意然絹地朽¶
　　爛為數十片無能修之者李因薦一匠者酬庸值¶
　　四十千就書室背之乃以畵正湊於卓上畧無邪¶
　　側用油紙覆微洒水以物砑之著紙上毫釐不失¶
　　然後用絹托其背遂為完物崇寧初歸尚方矣¶
　韋　偃¶
<pb:KR3h0068_WYG_038-22a>¶
　韋少監紅韉覆背驄馬圖¶
　外錄¶
　　畵鑒云韋偃工畵馬松石更佳世不多見其筆法¶
　　磊落揮霍振動杜子美詩所謂戯拈秃筆寫驊騮¶
　　倐見騏驎出東壁者余嘗收紅韉覆背驄馬圖筆¶
　　力勁健騣尾可數如顔魯公書法往嵗鮮于伯㡬¶
　　見之驚歎累日嘗賦詩曰渥洼産馬如産龍韋偃¶
　　畵馬如畵松竒文也惜不成章而卒¶
<pb:KR3h0068_WYG_038-22b>¶
　韋侯松圖¶
　外錄¶
　　米氏畵史云蔣仲永收韋侯(名/鶠)松一幅千枝萬葉¶
　　非經嵗不成鱗文一一如真筆細圓潤楳澤有張¶
　　璪澗底松葛氏物余託購乃自取之¶
　韋少監嵗寒圖¶
　外錄¶
　　硏北雜志云趙忠簡公家藏故韋偃畵松絶妙上¶
<pb:KR3h0068_WYG_038-23a>¶
　　題韋偃嵗寒圖廣政二年十月七日奉㫖將仕郎¶
　　守將作監臣黄居宷識旁有小古印及得全堂諸¶
　　印忠簡在貶所嘗失之其孫盛後於他書畵得之¶
　　至今藏其家云¶
　韋侯古栢圖¶
　外錄¶
　　米氏畵史云張友正家收古栢一株枝枝如龍蛇¶
　　糺結甚異石亦皴澁不凡題為韋侯¶
<pb:KR3h0068_WYG_038-23b>¶
　尉遲乙僧¶
　尉遲乙僧天王像卷¶
　　神品上¶
　　臣張金界奴上進¶
　　内畵庫明道元年十月十日奉聖㫖祕閣㸃取到¶
　　唐外蕃尉遲乙僧畵天王一軸字號係能品下裝¶
　　褫成卷¶
　　入内内侍省内西頭供奉官朝奉郎守内侍省内¶
<pb:KR3h0068_WYG_038-24a>¶
　　侍伯勾當内畵庫䕶軍臣盧道隆¶
　　入内内侍省内東頭供奉官朝奉郎守内侍省内¶
　　府局丞勾當内畵庫上騎都尉臣邵從偓¶
　　銀青光祿大夫檢校太子賓客兼御史大夫充上¶
　　御藥供奉勾當内畵庫上騎尉臣任守忠¶
　　銀青光禄大夫檢校太子賓客兼御史大夫充上¶
　　御藥勾當内畵庫上䕶軍臣楊懐忠¶
　　唐尉遲乙僧吐火羅人貞觀初其國以善畵薦中¶
<pb:KR3h0068_WYG_038-24b>¶
　　都授宿衛官封郡公父跋質那時人呼為大尉遲¶
　　乙僧為小尉遲父子皆擅丹青其用筆之妙遂與¶
　　閻立本相抗衡自宋祕府所藏止是天王一軸留¶
　　至於今散在人間千百餘禩閱歴多代此亦人之¶
　　罕覩者迺絶無僅有之珍不可易得敬襲保䕶以¶
　　傳乆逺俾人具瞻亦足興起莊嚴以懲創惡念勿¶
　　謂浮屠異端無裨於世教而忽之時萬厯十載孟¶
　　冬至日墨林山人項元汴謹識¶
<pb:KR3h0068_WYG_038-25a>¶
　　題尉遲乙僧著色天王小像¶
　　祕篋吳生釋伽降生圖為有唐人物第一無論落¶
　　筆神竒特立一世即其紙墨收藏亦非餘圖之可¶
　　企及耳崇禎己巳清和八日復得小尉遲設色天¶
　　王於檇李項氏其行筆賦色全法吾家僧繇星宿¶
　　圖而裝褫印記又在吳生卷上頓令寳晉齋中維¶
　　摩觀音不得專美於前豈非千古大快事乎苐恨¶
　　法書卷中百計勤購僅獲士衡平復逸少此事兩¶
<pb:KR3h0068_WYG_038-25b>¶
　　帖而已乃逸少廿字旋為猶子誕嘉豪奪迄今尚¶
　　在夢想的聞子敬麻牋洛神十三行在錫山安氏¶
　　近始得見真足壓倒右方書迹未知何時成購此¶
　　書函谷一丸泥差堪為鍳家吐氣耶記此以俟玉¶
　　峰張丑廣德父書於真晉齋¶
　　唐尉遲乙僧大刷色天王像其值肆拾金明墨林¶
　　道人項元汴敬襲¶
　外錄¶
<pb:KR3h0068_WYG_038-26a>¶
　　書畵舫云尉遲乙僧之畵近世罕覩其蹤故於晉¶
　　唐道釋部中不復甲乙近始購藏宋褙著色天王¶
　　像卷欣羡無已得之最晩知之最深若非目覩真¶
　　跡㡬失一國士矣為述贊云乙僧善冶筆法清圓¶
　　天王小像窮工極妍顧陸為友閻吳比肩焚香展¶
　　閱翩然欲仙向後吳道𤣥托塔天王雲葢天王並¶
　　從此本翻出其沈著處殆不及耳立軸作袖卷裝¶
　　自北宋始¶
<pb:KR3h0068_WYG_038-26b>¶
　　名畵記云尉遲乙僧于闐國人父跋質那乙僧國¶
　　初授宿衛官襲封郡公善畵外國及佛像時人以¶
　　跋質那為大尉遲乙僧為小尉遲畵外國及菩薩¶
　　小則用筆緊勁如屈鐵盤絲大則洒落有氣槩僧¶
　　琮云外國鬼神竒形異貌中華罕繼竇云澄思用¶
　　筆雖與中華道殊然氣正迹髙可與顧陸為友¶
　　唐朝名畵錄云尉遲乙僧者吐火羅國人也貞觀¶
　　初其國王以丹青竒妙薦之闕下或云其國尚有¶
<pb:KR3h0068_WYG_038-27a>¶
　　兄甲僧未見其畵蹤也乙僧今慈恩寺塔前功德¶
　　又凹凸花面中間千手眼大悲精妙之狀不可名¶
　　焉又光澤寺後七寶臺後面畵降魔像千怪萬狀¶
　　實竒蹤也凡畵功德人物花鳥皆是外國之物像¶
　　非中華之威儀前輩云僧尉遲閻立本之比也品¶
　　第無異景𤣥嘗以閻畵外國之人未盡其妙尉遲¶
　　中華之像抑亦未聞由是評之所攻各異其畵故¶
　　居神品也¶
<pb:KR3h0068_WYG_038-27b>¶
　　畵鑒云尉遲乙僧外國人作佛像甚佳用色沈著¶
　　堆起絹素而不隠指平生凡四見真蹟要不在盧¶
　　稜伽之下¶
　　楊升菴集云尉遲乙善繪凹凸花或云乙是僧又¶
　　張僧繇畵於一乘寺逺望眼暈如凹凸近視即平¶
　　書畵舫云思陵祕府書畵其裝褾裁制各有尺度¶
　　印識標題具有儀式詳載癸辛雜識内云一應古¶
　　畵如有宣和御書題名並行拆下不用别令曹勛¶
<pb:KR3h0068_WYG_038-28a>¶
　　等定驗另行譔名作畵目進呈取㫖其言如此余¶
　　家收蓄尉遲乙僧天王現有宋仁宗徽宗髙宗三¶
　　朝御璽題記並金章宗賈秋壑及元文宗印記則¶
　　周公謹之言殆不然也¶
　　又云書畵中有宣和印識而譜不載者非贋也乃¶
　　譜成以後續收之本¶
　　畵鑒云唐人畵卷多用碧綾剜背當時名士於䦨¶
　　道上題字自經宣和紹興裝飾盡用拆去古跡邈¶
<pb:KR3h0068_WYG_038-28b>¶
　　不可得矣¶
　閻立本¶
　閻右相洪崖仙圖卷(此圖書畵舫作吳道𤣥鐵網/珊瑚作閻立本並載俟考)¶
　　洪崖先生不知何許人也姓張名藴字藏真風神¶
　　秀逸志趣閒雅仙書祕典九經諸史無所不通開¶
　　元中已千嵗矣葢古之髙仙明皇仰其神異累詔¶
　　不赴多游終南泰華或往青城王屋與東羅二大¶
　　師為侣每述金丹華池之事易形鍊丹之術人莫¶
<pb:KR3h0068_WYG_038-29a>¶
　　究其微妙焉先生戴烏㡌衣紅蕉葛衫烏犀帶短¶
　　靿靴僕五人名狀各怪曰橘术粟葛拙有白驢曰¶
　　雪精日行千里復有隨身之用白藤笠六角扇木¶
　　如意笻竹杖長盈壺常滿杯自然流酌每跨驢領¶
　　僕游於市廛酒酣笑傲自若明皇詔圖其像庶朝¶
　　夕得瞻觀之元祐四年東坡蘇軾書¶
　　余往年每見錢舜舉龔翠岩畵洪厓圖其人物與¶
　　此卷畧相似而筆路染色各自不同今觀此圖製¶
<pb:KR3h0068_WYG_038-29b>¶
　　作皆有唐人法度非錢龔二老可及誠舊物也其¶
　　出處已詳於坡仙之跋兹不復贅至正甲申十月¶
　　廿八日大癡道人題時年七十有六¶
　閻令職貢師子圖¶
　外錄¶
　　雲烟過眼錄云崔中丞彧所藏閻立本職貢師子¶
　　圖大師子二小師子數枚虎首而熊身色黄而褐¶
　　神采粲然與世所畵師子不同胡王踞坐甚武傍¶
<pb:KR3h0068_WYG_038-30a>¶
　　有女妓數人各執胡琴之類并執事者十餘皆沈¶
　　著痛快髙宗題云閻立本職貢師子圖前有睿思¶
　　東閣大印¶
　閻立本文殊詣維摩問疾圖¶
　外錄¶
　　書畵舫云金閶史氏示余閻立本文殊詣維摩問¶
　　疾圖絹本大著色樹石古雅人物生動丑按立本¶
　　畵跡當時號為丹青神化真不虚也苐閻筆傳世¶
<pb:KR3h0068_WYG_038-30b>¶
　　不多生平所見僅此聞有閻畵掃象圖未及見¶
　閻右相渭橋圖¶
　外錄¶
　　廣川畵跋云渭橋圖漢受呼韓邪朝正月於渭上¶
　　者也紹聖三年邵仲恭出其圖且訪其畵長闊逺¶
　　近或不可料至芙蓉李杏親見一時人馬屋木全¶
　　失形似大不與今世畵上所見相類此其理何哉¶
　　余曰世之論畵謂其似也若謂形似長說假畵非¶
<pb:KR3h0068_WYG_038-31a>¶
　　有得於真象者也若謂得其神明造其縣解自當¶
　　脫去轍迹豈嫓紅配綠求象後摹寫卷界而為之¶
　　耶畵至於此是解衣䃲礴不能偃傴而趨於庭矣¶
　　恐時人未能以此求其下筆時也立本世以畵顯¶
　　當在荆州時得張僧繇畵初猶未解曰定得虚名¶
　　耳明日又往曰猶是近代好手明日又往曰名下¶
　　定無虚士十日不能去寢臥其下對之夫畵至於¶
　　出轍迹者其難悟如此後人畵未能辨筆畫而學¶
<pb:KR3h0068_WYG_038-31b>¶
　　不知形象所主見解又非得若立本極其功用至¶
　　於論畵一望而縣斷是非得失者妄也但恐世之¶
　　所論非真得諸絶而不留者當是平平者爾若在¶
　　四五間者猶可意識求之其過於什一者果可辨¶
　　其真偽哉若謂出於一二而得非數者恐非立本¶
　　不能言¶
　閻立本諸番圖卷¶
　　閻立本總章元年拜右丞相封博陵縣公有應務¶
<pb:KR3h0068_WYG_038-32a>¶
　　之才兼能書畵時天下初定異國來朝詔立本畵¶
　　外邦人物此圖是也李嗣真云自江左陸謝云亡¶
　　北朝子華長逝象人之妙號為中興至若萬國來¶
　　庭奉塗山之玉帛百蠻朝貢接應門之叙位折旋¶
　　矩度端簪奉笏之儀魁詭譎怪鼻飲頭飛之俗盡¶
　　該毫末備得神情故朝廷號為丹青神化與兄立¶
　　德同在上品云臨漢魏泰道輔記¶
　　右圖起武興止狼牙修計國二十六為人二十八¶
<pb:KR3h0068_WYG_038-32b>¶
　　具列國狀貌道輔嘗有東軒筆記行於世(闕/&KR0323;)¶
　閻令歩輦圖¶
　外錄¶
　　米氏畵史云宗室君發以七百千置閻立本作太¶
　　宗歩輦圖用熟絹通身背畵經霉便兩邊脱磨畵¶
　　蘇落¶
　　畵鑒云閻立本畵三清像異國人物職貢圖傳法¶
　　太上像五星像皆宣和明昌物余並見之及見歩¶
<pb:KR3h0068_WYG_038-33a>¶
　　輦圖畵太宗坐歩輦上宫女三十餘人皆曲睂豐¶
　　頰神采如生一朱衣髯官執笏引班後有贊普使¶
　　者服小團花衣及一從者贊皇李衛公小篆題其¶
　　上唐人八分書贊普辭婚事宋髙宗題印完真竒¶
　　物也¶
　閻右相西域圖¶
　外録¶
　　畵鑒云王芝子慶家收閻令畵西域圖為畵品第¶
<pb:KR3h0068_WYG_038-33b>¶
　　一趙集賢子昻題其後云畵惟人物最難器服舉¶
　　止又古人所特留意者此一一備盡其妙至於髮¶
　　采生動有欲語狀在虚無之間真神品也¶
　　書畵舫云閻令以畵顯太宗時所製職貢圖前元¶
　　時在齊齋趙與懃家或云即王㑹圖也其畵宋世¶
　　藏尚方按董逌廣川畵跋第二卷有上王㑹圖叙¶
　　錄一篇㝷文索畵想其真跡神妙殆勝西域圖云¶
　盧鴻一¶
<pb:KR3h0068_WYG_038-34a>¶
　盧浩然草堂十志圖¶
　外錄¶
　　石林避暑錄云盧鴻草堂圖舊藏中貴人劉有方¶
　　家余往有慶厯中摹本亦名手精妙猶記後載唐¶
　　人題跋云相國鄒平叚公家藏圖書並用所厯方¶
　　鎮印記咸通初余為荆州從事與柯古同在蘭陵¶
　　公幕下閲此軸今所歴嵗時倐踰二紀荐罹多難¶
　　編軸尚存物在時遷所宜興歎丁未年駕在岐山¶
<pb:KR3h0068_WYG_038-34b>¶
　　涿郡子謩記乂書己酉嵗重九日專謁大儀遂載¶
　　覽閲累經多難頓釋愁襟子謩再題鄒平公段文¶
　　公也柯古其子成式字也子謩不知何人涿郡葢¶
　　亦盧氏望蘭陵公或云蕭鄴其罷相出為荆南節¶
　　度使咸通初成式終太常少卿則所謂大儀也丁¶
　　未僖宗光啓二年己酉昭宗龍紀元年此畵宣和¶
　　庚子余在楚州為賀方回取去不歸當時余方自¶
　　許昌得請洞霄思卜築於此山之下視圖中草堂¶
<pb:KR3h0068_WYG_038-35a>¶
　　樾舘桃烟舘幕翠庭等渺然若不可及今余東西¶
　　兩巖略有亭堂十餘所比年松竹稍環合每杖䇿¶
　　登山竒石森聳左右詰曲行雲霞中不知視鴻居¶
　　為何如但恨水泉不壯無雲錦淙金碧潭耳¶
　　書畵舫云范陽盧鴻一字浩然隠居嵩少間清真¶
　　絶俗人倫師表開元中以諫議大夫召不就喜寫¶
　　山水筆墨峥嶸所作草堂十志圖舊藏段成式家¶
　　下逮宋元顯晦不一向後嚴分宜購得之載之書¶
<pb:KR3h0068_WYG_038-35b>¶
　　畵紀按文休承箋註云十圖既精妙而詩辭又作¶
　　十體書之乃金陵楊氏物後歸蘇門袁氏復在丹¶
　　陽孫氏米元暉諸公所錄已逸其二今十志皆全¶
　　又有楊凝式周必大跋語尤為可寶或云十志既¶
　　逸其二焉得復全余謂神物離合固自有數子勿¶
　　疑也¶
　　又云往者伯兄以繩見古蹟卷中有丹楊蔡肇署¶
　　名以為擬書者之失余曰否否考晉地理志謂山¶
<pb:KR3h0068_WYG_038-36a>¶
　　多赤栁故曰丹楊非誤也此如漢郭究碑書仲尼¶
　　為仲泥係假借字例别有昊蒼為浩倉天地為&KR1337;¶
　　墜鶴爵為寉□互易増損用之無害因思古人姓¶
　　名字號其曹不興為弗興字異義同盧楞伽為稜¶
　　伽文同為仝米黻為芾夏珪為圭倪瓚為郳伯虎¶
　　為柏古文通用陸珫為統又為陸玩以字形誤之¶
　　張璪為藻闗穜為仝董源為元以聲音誤之王洽¶
　　為墨則因潑墨而得名范中立為寛則因性緩而¶
<pb:KR3h0068_WYG_038-36b>¶
　　起號莊周為嚴荀卿為孫魏徵為證呉道𤣥為道¶
　　元丙審為景審並屬避諱朱㫤為夏陸堇為杜葢¶
　　表出姓文壁為徵明陳淳為道復則以字行非如¶
　　盧鴻一為盧鴻記載訛謬米尹仁為友仁徐珵為¶
　　有貞前後更定後學不可不究心也¶
　曹　霸¶
　曹將軍玉花驄圖¶
　　杜工部贈曹將軍丹青引(原詩/不錄)¶
<pb:KR3h0068_WYG_038-37a>¶
　　元祐戊辰獲觀於才翁之子及之對紫金浮玉書¶
　　米黻(小行/草書)¶
　　廣平程鉅夫觀¶
　　髙秋風起玉闗西踣鐵歸來十萬蹄貌得當時第¶
　　一匹昭陵風雨夜聞嘶雍虞集題¶
　外錄¶
　　畵鑒云曹覇畵人馬筆墨沈著神采生動余平生¶
　　凡四見真蹟一奚官試馬圖在申屠侍御家一調¶
<pb:KR3h0068_WYG_038-37b>¶
　　馬圖在李士𢎞家並宋髙宗題印其一下槽馬圖¶
　　一黑一騮色圉人背立見鬚睂髣髴竒甚其一余¶
　　所藏人馬圖紅衣美髯奚官牽玉面騂綠衣閹官¶
　　牽照夜白筆意神采與前三畵同趙集賢子昂嘗¶
　　題云唐人善畵馬者甚衆而曹韓為之最葢其命¶
　　意髙古不求形似所以出衆工之右耳此卷曹筆¶
　　無疑圉人太僕自有一種氣象非世俗所能知也¶
　　集賢當代賞識豈欺我哉¶
<pb:KR3h0068_WYG_038-38a>¶
　李思訓¶
　雲麾將軍御苑采蓮圖卷¶
　　右唐李思訓采蓮圖内有宫殿臺閣赤欄橋青龍¶
　　舟葢寫禁中景物非泛然圖江湖之筆也按思訓¶
　　有唐宗室官至左武衛大將軍妙極丹青最為當¶
　　時所重其設色布景皆極超絶得烟霞縹緲難寫¶
　　之狀時其子昭道亦善畵故人有大小李將軍之¶
　　稱大則思訓小謂昭道予前在豫章屢見其父子¶
<pb:KR3h0068_WYG_038-38b>¶
　　之筆然昭道不及思訓此卷可珍重也萬厯乙亥¶
　　春正月觀於歸來堂中因題其後茂苑文嘉¶
　　大李將軍采蓮圖一卷樓觀房櫳衣裳舟檝精巧¶
　　細宻妙入毫芒而山光掩映湖波浩𣺌朱華冒水¶
　　綠樹羃雲又有濠濮之思唐人去晉未逺猶有顧¶
　　陸遺風非後代畵手所能彷彿也此卷本趙宋尚¶
　　方間物思陵好古圖史而鑒定乃出曾覿龍大淵¶
　　輩名流題識往往剪削不留一二若此圖者嶷然¶
<pb:KR3h0068_WYG_038-39a>¶
　　獨立如魯靈光使覽者不勝扼腕耳太原王穉登¶
　　書¶
　　書雲麾將軍御苑采蓮圖卷後¶
　　金碧山水始於唐之李將軍父子李故帝王苗裔¶
　　生長富貴喜寫般游宫殿等圖其用絹則祖吳道¶
　　子法皆以熱湯半熟入粉搥如銀版故作山水人¶
　　物精彩入筆五代以來此法中絶矣後人收李畵¶
　　必以絹辨其紋麄者非是今按采蓮圖一一合格¶
<pb:KR3h0068_WYG_038-39b>¶
　　故知其為名蹟耳又按思訓畵本能於遒勁内備¶
　　極古雅清逸之趣是以妙絶古今昭道則一味板¶
　　細相去葢星淵也休承先輩品定於千載之下在¶
　　彼而不在此者其得之心鑒與長洲後學張丑謹¶
　　識¶
　　余向見兩賢共詠雲麾将軍著色山水詩一紙失¶
　　去圖引詳味之乃是題其采蓮圖卷大索不獲追¶
　　錄於此張丑識¶
<pb:KR3h0068_WYG_038-40a>¶
　　樓閣參差霞綺開峰巒重複水縈廻赤欄橋外垂¶
　　楊下歩月看花向此來倪瓚¶
　　南風吹斷采蓮歌夜雨新添太液波水殿雲廊三¶
　　十六不知何處月明多王蒙¶
　外錄¶
　　書畵舫云大李將軍思訓為帝室之胄而能以戰¶
　　功顯於當世故李北海邕為之書碑所謂雲麾將¶
　　軍者其生平大節悉具碑中無事贊述若夫丹青¶
<pb:KR3h0068_WYG_038-40b>¶
　　之妙尤為獨歩古今第人間遺蹟日少得者真如¶
　　鳯毛麟角云向後其子昭道宋王詵趙伯駒元冷¶
　　謙輩皆刻意師法之無不以著色山水擅名於時¶
　　斯其所造之極不言可知矣雲上人購藏御苑采¶
　　蓮圖小本紹興御府故物復為勝國張雨收藏前¶
　　後用句曲外史印金碧緋映古雅超羣則雲麾将¶
　　軍絶詣也惜後倪元鎮王叔明二詩今不存耳丁¶
　　巳中秋日記¶
<pb:KR3h0068_WYG_038-41a>¶
　　又雲麾將軍采蓮圖銘云黄者金青者碧圖成采¶
　　蓮大李新格匣而藏之如拱璧¶
　　又云寓意編載盧廷璧藏大李將軍踏錦圖長幅¶
　　上有思訓小字與陳湖陸氏春山圖筆法相類皆¶
　　宋祕府物也又聞節齋劉公(節齋劉珏/廷美初號)亦藏思訓¶
　　江山漁樂圖卷本喬仲山故物有金章宗題簽明¶
　　昌諸印記後歸之沈氏¶
　大李將軍明皇幸蜀圖¶
<pb:KR3h0068_WYG_038-41b>¶
　外錄(按宣和畵譜載李思訓畵無幸蜀圖其子昭道/有摘𤓰圖思訓卒在開元八年前不及幸蜀之)¶
　(時豈以小/李而誤耶)¶
　　石林避暑錄云明皇幸蜀圖李思訓畵藏宗室汝¶
　　南郡王仲忽家余嘗見其摹本方廣不盈二尺而¶
　　山川雲物車輦人畜草木禽鳥無一不具峰嶺重¶
　　複徑路隠顯𣺌然有數百里之勢想見為天下名¶
　　筆宣和間内府求李畵甚急以其名不佳故不敢¶
　　進明皇作騎馬像前後宦官宫女導從略備道傍¶
<pb:KR3h0068_WYG_038-42a>¶
　　𤓰圃宫女有即圃採𤓰者或諱之為摘𤓰圖而議¶
　　者疑元稹望雲騅歌有騎騾幸蜀之語謂倉卒儀¶
　　物不應猶若是盛遂欲以為非幸蜀時事者終不¶
　　能改也山谷間民皆冠白巾以為蜀人為諸葛孔¶
　　明服所居深逺者後遂不除然不見他書¶
　　畵鑒云李思訓畵著色山水用金碧暉映為一家¶
　　法其子昭道變父之勢妙又過之故時號曰大李¶
　　將軍小李將軍至五代蜀人李昇工畵著色山水¶
<pb:KR3h0068_WYG_038-42b>¶
　　亦呼為小李將軍宋宗室伯駒字千里復倣傚為¶
　　之嫵媚無古意余嘗見神女圖明皇御苑出游圖¶
　　皆思訓平生合作也又見昭道海岸圖絹素百碎¶
　　粗存神采觀其筆墨之源皆出展子䖍輩也¶
　李昭道¶
　小李將軍落照圖¶
　外錄¶
　　都𤣥敬文跋云落照圖宋祕府物嘗入賈丞相家¶
<pb:KR3h0068_WYG_038-43a>¶
　　洪武中崑山有道士黄𤣥微者寶祕是圖今藏琴¶
　　川劉氏唐人畵之入神品者若閻立本大小二李¶
　　王摩詰吳道子其真筆予皆嘗見之是圖厯年數¶
　　百而氣韻不失當為唐人第一名畵神品上上宋¶
　　范中正嘗有臨本亦入神品予亦嘗見之¶
　　藝苑巵言云畵家稱大小李將軍謂思訓昭道也¶
　　畵格本重大李而舉世只知有小李將軍不得其¶
　　説吾嘗於徐封所見小李海天落照圖真是妙品¶
<pb:KR3h0068_WYG_038-43b>¶
　　後一辱權門再入内府聞已就燬矣大抵五代以¶
　　前畵山水者少二李輩雖極精工微傷板細右丞¶
　　始能發景外之趣而猶未盡至闗仝董源巨然輩¶
　　方以真趣出之氣概雄逺墨暈神竒至李營丘成¶
　　而絶矣營丘有雅癖畵存世者絶少范寛繼之奕¶
　　奕齊勝此外如髙克明郭熈輩亦自卓然南渡以¶
　　前獨重李公麟伯時伯時白描人物逺師顧吳牛¶
　　馬斟酌韓戴山水出入王李似於董李所未及也¶
<pb:KR3h0068_WYG_038-44a>¶
　李中舍漢武帝柏梁聯句圖卷¶
　外錄¶
　　書畵舫云柏梁聯句圖一卷在城西王氏界畵精¶
　　好人物生動不讓雲麾之作後有思陵行書柏梁¶
　　聯句詩葢行卷中之絶品無對者¶
　鄭　䖍¶
　鄭弱齊竹溪六逸圖卷¶
　外錄¶
<pb:KR3h0068_WYG_038-44b>¶
　　書畵舫云滎陽鄭䖍開元天寶間名士杜文貞吟¶
　　友也其顛末詳八哀詩中生平書法鍾王畵登神¶
　　品而其遺跡傳世絶少新都黄氏藏䖍竹溪六逸¶
　　卷紙本淺絳色極佳後有蘇子瞻題跋米元章鑒¶
　　定紹興御府等印記渇欲一見而不可得近幸獲¶
　　觀錢舜舉摹本筆趣瀟灑足供臥游想其真蹟之¶
　　妙更何如也¶
　　畵鑒云古人以畵得名者必有一科是其所長如¶
<pb:KR3h0068_WYG_038-45a>¶
　　唐之鄭䖍蜀之李昇並以山水著名宣和畵譜皆¶
　　入人物等部畵目稱其能山水而所收止人物神¶
　　仙耳其他不可枚舉僕凡欲條宣和畵譜者數矣¶
　　惜未得遂所欲也¶
　張　萱¶
　張萱漢宫祈巧圖(絹本挂幅長四尺七寸闊三尺二/寸唐張萱真蹟流傳者絶少此圖)¶
　　(乃其尤最者向蔵宣和御府所作朱䦨碧瓦曲折/工麗極盡六宫之勝几筵盤盂種種臻妙宫嬪三)¶
　　(十一人晚粧妍靚端雅豐厚各具意態至/於庭柯掩靄儼然夜色洵非神手不辦也)¶
<pb:KR3h0068_WYG_038-45b>¶
　吳道𤣥¶
　吳道子鍾馗元夜出游圖¶
(&KR0323;書/)臣呉道𤣥奉㫖畵¶
　　君不見元宵春夜玉京口魑魅陸離山怪吼髯夫¶
　　當前黧媍後嬌姿百媚門楣秀大鬼跳梁小鬼波¶
　　毬燈百戯舞且歌歡聲騰沸笑聲雜月光瑩白燈¶
　　光多腊鬼作粱負鬼驅虹霓可駕雷可車雲奔霧¶
　　集效勞勩峥嶸齊力彊肩輿旗鎗散漫非尋常人¶
<pb:KR3h0068_WYG_038-46a>¶
　　間此夜樂未央金吾不敢禁行跡乃知馗心方且¶
　　剛斬馘妖邪祛瘴穢驚散鬼魂心膽碎乾坤清謐¶
　　正氣淳一睹儀容生者畏想當唐室夢見時道子¶
　　丹青親寫之披覽此圖殊慷慨醉裡揮毫為賦詩¶
　　青城山人¶
　　終南老馗狀酕醄虎靴烏弁鴨色袍青天白日不¶
　　肯出上元之夜始出為游遨鬼門闗頭月輪髙烏¶
　　犍背穏如駼駣鬼媍塗兩頰鬼子垂一髦徒御雜¶
<pb:KR3h0068_WYG_038-46b>¶
　　沓聲嗷嘈𨗳以靈姑旗翼以大食刀荼壘左執鞭¶
　　質矯右屬櫜方明前持漆燈張若後擁犛旄離未¶
　　罔兩不可一二數肩擔背負手且操竒形獰色使¶
　　人怕一似貙駿梟獍兼猿猱戰塲人血化燐火各¶
　　出照地㸃㸃如焚膏隂風颯颯笑荒皋百怪屏氣¶
　　不敢號汝輩逺遁莫我遭我欲飲汝血甘如飲醇¶
　　醪我欲啗汝肉美如啖羊羔肯容汝輩在世長貪¶
　　饕吁嗟乎老馗真為百鬼中一豪所以唐皇想其¶
<pb:KR3h0068_WYG_038-47a>¶
　　像詔令道子寫以五色毫吾嘗疑其事展圖再把¶
　　短髮臨風搔憶當天寶年左右皆鬼曹太真宫中¶
　　逞狐媚祿山殿上作虎嗥當時便有老馗者安得¶
　　縱彼二鬼逃便須縛以蒼水使者之赤縧獻於天¶
　　閽尸諸獸牢寢其皮拔其毛效爾一日驅馳勞坐¶
　　令温泉生汙泥驪山長蓬蒿上除唐家百年害下¶
　　受唐史千年褒却來上元夜任爾燒燈竝伐鼛長¶
　　洲吳寛¶
<pb:KR3h0068_WYG_038-47b>¶
　　君不見昔日開元全盛時君王圖治世清夷絶地¶
　　天通幽明逺舉朝盡是皋與䕫天寶已後君心憊¶
　　夢寐時時見妖怪當時玉笛最所欣有鬼盗之君¶
　　獨聆終南進士名鍾馗藍袍破㡌真黄睂自言能¶
　　除虚耗鬼刳目劈啖如療饑奔魑走魅驅罔兩土¶
　　逐羵羊水罔象千妖百怪匿其踪遂令道子圖其¶
　　像嗟哉此圖更竒特不比當時舊遺墨如何却作¶
　　上元游醉眼摩娑諸鬼側青陽轉春東風遲風和¶
<pb:KR3h0068_WYG_038-48a>¶
　　月白流春澌玉花老梅含野姿垂楊拂水摇烟絲¶
　　屬族相隨恣歡笑上下燈光炯相照魔騰鬼趯不¶
　　得寜牛背穏騎無&KR1626;&KR1700;我觀此圖誠荒唐陳君得¶
　　之奉髙堂但祝除君虚耗鬼何須問其擕家出游¶
　　有無之行藏姑蘇顧餘慶¶
　　吳道子鍾馗圖衣紋筆勢皆有顧虎頭陸探微法¶
　　東坡所謂筆所未到氣已吞真竒品也董其昌觀¶
　　因題¶
<pb:KR3h0068_WYG_038-48b>¶
　内教博士勢至像¶
　外錄¶
　　珊瑚網云世稱道子筆法超妙為百代畵聖早年¶
　　行筆差細中年行筆磊落如蓴菜條人物有八面¶
　　生意活動其傅采於焦墨痕中略施微染自然超出¶
　　縑素世謂之吳裝觀此大勢至像信然¶
　吳道子送子天王圖卷(一名釋迦降生像水墨紙本/凡四叚係白麻真蹟神彩生)¶
　　(動畵蹟/如新)¶
<pb:KR3h0068_WYG_038-49a>¶
　　右送子天王吳生畵甚竒建康曹仲𤣥拜閱時昇¶
　　元二年夏五望日也¶
　　瑞應經云浄飯王嚴駕抱太子謁大自在天神廟¶
　　時諸神像悉起禮拜太子足父王驚歎曰我子於¶
　　天神中更尊勝宜字天中天(張丑跋云此為李/伯時小楷書卷尾)¶
　　括蒼王㢘以陜牧述職於朝因獲觀於天界之禪¶
　　室洪武乙丑三月既望㢘識¶
　　泰昌紀元八月之望獲觀韓氏送子天王圖為唐¶
<pb:KR3h0068_WYG_038-49b>¶
　　吳生筆是天下第一名畵存良太史故物也卷尾¶
　　瑞應經語為李伯時小楷伯時畵師道子宜其珍¶
　　重乃爾前後用乾卦圖書紹興小璽出宋思陵睿¶
　　賞曲脚封字印悦生葫蘆圖書實賈秋壑之秘藏¶
　　中間慧辨此山魏國朱芾四印慧辨乃子固老友¶
　　此山則子昻碩交皆方外名流也魏國屬仲穆所¶
　　用朱芾係孟辨之章皆藝林宗工也以至安陽老¶
　　圃虞杼基本初重鼎三印見鍾太傅季直表中並¶
<pb:KR3h0068_WYG_038-50a>¶
　　為故家韻士其他印識尚多雖未能詳悉亦一時¶
　　真賞云載按此圖落筆竒偉形神飛動是吳生擅¶
　　場之作豈僅如沈括圖畵歌云操蛇惡鬼吐火獸¶
　　鑿名道子傳姓吳而已爰述贊曰道𤣥畵本才髙¶
　　氣揚傳播萬古於唐有光嫓美顧陸齊名衛張展¶
　　觀送子日覲天章越三日清河張丑在寶米軒審¶
　　定真蹟祕玩¶
　外錄¶
<pb:KR3h0068_WYG_038-50b>¶
　　書畵舫云呉道𤣥送子天王圖一名釋迦降生像¶
　　紙本水墨真蹟謹按浄飯王為釋迦文佛之父是¶
　　韓氏名畵第一亦天下名畵第一也¶
　　又云悦生葫蘆印賈相似道所用都𤣥敬云悦生¶
　　乃其堂名也似道收蓄書畵妙絶古今不特搜訪¶
　　詳備尤是目力過人葢其相業雖屬誤國而鑒賞¶
　　則稱獨歩矣吾衍云宋賈師憲所藏書畵皆有古¶
　　玉一字印相傳是封字又謂之屈角封乃長字也¶
<pb:KR3h0068_WYG_038-51a>¶
　　印大將及二寸其篆法用李陽冰新意盤屈成文¶
　　前無此體當是唐時所作¶
　吳道子南嶽圖¶
　外錄¶
　　書畵舫云宣和祕府藏吳道子南嶽圖係晩年之¶
　　筆今在城西王氏¶
　吳生水月觀音變相圖¶
　外錄¶
<pb:KR3h0068_WYG_038-51b>¶
　　書畵舫云嚴氏水月觀音變相真蹟其衣紋面部¶
　　與韓存良家送子天王筆法一類乃其盛年作也¶
　　吾家彦逺畵評云顧陸以降畵蹟罕存難悉言之¶
　　惟觀道𤣥之蹟可謂六法俱全萬象必盡神人假¶
　　手窮極造化也其推尊之者至矣¶
　吳生洪崖仙圖(此圖鐵網珊瑚作閻立本書畵舫作/吳道𤣥並載俟考蘇黄二跋詳見閻)¶
　　(本/)¶
　外錄¶
<pb:KR3h0068_WYG_038-52a>¶
　　書畵舫云吳生洪崖仙圖後有蘇東坡黄大癡跋¶
　　尾是茂實府君寶玩絶品尋為時貴購送嚴分宜¶
　　而書畵記不載則知籍沒時遺失者多矣洪崖葢¶
　　張姓故府君購以自况云¶
　吳道子毘沙門天王圖(小直/幅)¶
　外錄¶
　　書畵舫云震澤王氏藏吳道子毘沙門天王小直¶
　　幅絹本著色全學張僧繇凡為天人大小共三十¶
<pb:KR3h0068_WYG_038-52b>¶
　　異獸二中間旌旗器具一一古雅且竒偉也尤是¶
　　烟雲水石山頭屋宇逺近布置竒特上方具唐吳¶
　　道子述五字思陵書也並有乾卦圖書御書小璽¶
　　曲脚封字等印與韓存良家張僧繇五星二十八¶
　　宿卷筆法若合符節是呉生盛年畵不疑耳聞其¶
　　家尚有李成烟波漁艇筆法尤異未及見之¶
　内教博士水墨天龍八部圖卷¶
　　此呉道子本深愛之故為後人所愛也予欽呉道¶
<pb:KR3h0068_WYG_038-53a>¶
　　子畵鬼神人物得面目之新意窮手足之變態尤¶
　　妙於旁見側出曲折長短之勢精意考之不差毫¶
　　毛其粗可言者如此至其神妙自然使人喜愕者¶
　　固不可言也今長安雷氏所藏乃其真蹟世稱道¶
　　子至以為畵聖不如此不稱其名人多假其名氏¶
　　者觀此乃知其非是舊説狗馬難於鬼神此非至¶
　　論鬼神非人所見然其歩趨動作要以人理考之¶
　　豈可欺哉難易在工拙不在所畵工拙之中又有¶
<pb:KR3h0068_WYG_038-53b>¶
　　格焉畵雖工而格卑不害為庸品熈寧三年正月¶
　　廿二日趙郡蘇軾子瞻書¶
　　濮陽呉仲庶嘗觀¶
　　逸安安老(篆/文)¶
　　濟寧于汲思祖括蒼周兊説道建安丘括公度濟¶
　　北王淵長卿廬陵彭衛明徵同觀於歴陽使圃之¶
　　連雲觀紹聖丁丑初伏日衛題¶
　　仲忱惇誼同觀¶
<pb:KR3h0068_WYG_038-54a>¶
　　天龍梵釋等無量諸身雲而於一毫端示現大神¶
　　變當知妙起處不落真妄中丁未六月旦信安程¶
　　俱書¶
　　是嵗八月丁夘趙子崧陳鼎同觀丹陽樓¶
　　宋㬇向子諲同觀¶
　　扶風馬開明仲嘗觀¶
　　番陽汪藻毘陵胡交修丹陽洪擬福清林遹信安¶
　　程俱河南程與義衡山侯延慶洛陽席益紹興辛¶
<pb:KR3h0068_WYG_038-54b>¶
　　亥季秋大饗致齋觀於競秀閣¶
　　蒙伯鎮供奉見過携示呉道子所畵得見妙筆崇¶
　　寧丙戌九月三日南徐蘇元崇題¶
　　紹興壬子秋趙淑問出此畵相示因得留觀於家¶
　　過時未還冬十二月甲午夜大火所居被焚書室¶
　　中物皆不及收一老兵獨携數卷軸來此畵在焉¶
　　信神物所䕶持者耶綦崈禮叔厚¶
　　逸安安老¶
<pb:KR3h0068_WYG_038-55a>¶
　　得觀此畵出諸公之後未為晩也豫章徐俯¶
　　淑問出此金壇之新興僧堂獲觀於兵火擾攘之¶
　　後何其幸也荆溪虞謩¶
　　先君有博古之名丙戌秋游相藍於資聖閣後畵¶
　　肆獲呉生夷部纔一幅耳水墨成之細如絲硬如¶
　　鐵者與此政相類葢不如此不足擅塲也紹興乙¶
　　丑九月廿有二日邯鄲李廷瓘¶
　　襄陽張舍人筆法出其家存誠子先君甚愛之而¶
<pb:KR3h0068_WYG_038-55b>¶
　　世莫之貴也因覽遺墨不勝悲歎熹謹書¶
　　少年游汝海佛寺觀呉畵文殊問疾略不記其筆¶
　　法復於族祖公美處觀彌沙神周洵子直家觀過¶
　　海天王稍能記之及今得觀此本於兵火流落之¶
　　餘不易遇也葢數日手不舍云紹興乙丑十一月¶
　　旦書於龜峰堂襄陽張嵲巨山¶
　　呉生之筆法兩蘇之行草知名士之識跋可寶者¶
　　非一觀者宜無異辭紹興己巳孟秋二十有四日¶
<pb:KR3h0068_WYG_038-56a>¶
　　東萊辛次膺看過¶
　　道子鬼神精侔造物兩蘇行草顔筋栁骨寶重璠¶
　　璵光照縑帙燕懿有孫世藏十襲紹興己巳秋社¶
　　鄱陽程瑀伯寓¶
　　道子遺筆觀梵釋盡天神自在之相鬼神極隂威¶
　　變化之容兹非入神之妙歟紹興己巳中秋十有¶
　　七日大梁陳漢¶
　　僕生於西都游於秦魏見呉生真蹟以百數古顧¶
<pb:KR3h0068_WYG_038-56b>¶
　　陸楊鄭不復見斷自開元呉生之筆無出其右者¶
　　渡江來眼中寂寂今觀遺墨真所謂忽若神明頓¶
　　還舊觀紹興丁丑重陽前一日朱敦儒題于嘉禾¶
　　巖壑¶
　　沂出守涪陵駒文自嘉禾來款聚於仁和官舍懐¶
　　昔話别有甚不堪者展玩名畵得以忘情天用長¶
　　吉盡思詠之同觀¶
　　頃年見張敬夫家藏呉畵昊天觀壁草卷與此絶¶
<pb:KR3h0068_WYG_038-57a>¶
　　相類但人物差大耳此卷用紙而不設色又有補¶
　　畵頭面手足處應亦是草本也張氏所藏本出長¶
　　安安氏後有張芸叟題記云其兄弟析産分而為¶
　　二此特其半耳頃經臨安之火今不知其在亡而¶
　　此卷斷裂之餘所謂天龍八部者亦不免為焦頭¶
　　爛額之客豈三災厄㑹仙聖所不能逃耶是可笑¶
　　也呉筆之妙冠絶古今葢所謂不思不勉而從容¶
　　中道者兹其所以為畵聖歟季路所藏書法名畵¶
<pb:KR3h0068_WYG_038-57b>¶
　　甚富計無出其右者既以得觀為幸因記嵗月於¶
　　其後時慶元丁巳十月己卯也朱熹仲晦父¶
　　乾道七年見此畵於趙氏四十載矣平日見畵未¶
　　有過此者兹復見之輒題唐律一篇¶
　　妙絶天龍八部圖細看真不失錙銖聲名自足髙¶
　　千古題品尤難遇二蘇旌斾冕旒猶可想鬼神人¶
　　物亦何殊君看坐位蘭亭草費盡工夫學得無嘉¶
　　定三年上巳四明樓鑰¶
<pb:KR3h0068_WYG_038-58a>¶
　　唐呉道子畵天龍八部圖宋元先儒皆有題識此¶
　　畵流落人間八九百年累經兵燹而爛然若新葢¶
　　靈物所在自有鬼神䕶之耶正統戊辰七月既望¶
　　邯鄲賈銓秉鈞廬陵曾鼎復鉉建安鄭以誠彦思¶
　　西昌蕭暄仰善東呉姜濬子澄鳯陽陳璇汝衡劍¶
　　江楊翰士憲闗中李瓘廷璧巴渝張清子澄錢唐¶
　　鄭顒士昻同觀於揮使沐公廷章之凝清堂¶
　外錄¶
<pb:KR3h0068_WYG_038-58b>¶
　　書畵舫云呉可文携示唐呉道子天龍八部圖卷¶
　　楮紙真蹟乃水墨善本以較韓氏送子天王筆法¶
　　畧覺端楷雖云位置巉巖動人稍乏竒偉之氣後¶
　　有樓攻媿等二十七跋而朱元晦定為道子藁本¶
　　良是故中間有畵未完處且云中分為兩今存者¶
　　略有其半皆確語也其題跋首為隔水絹上兩行¶
　　草法尤精而款識頗屬難解想亦大名公也或云¶
　　此跋似不全又按東坡楷跋在熙寧三年寫其字¶
<pb:KR3h0068_WYG_038-59a>¶
　　有拘局未化處按是歳公年三十有五故字瘦勁¶
　　不類其平時若非後賢推許亦難信俗目然細玩¶
　　之終不失為真蹟云第畵蹟前一紙破損十去其¶
　　三四後方皆奕奕動人是宜沐璘廷章之珍祕愛¶
　　䕶也¶
　　又云天龍八部圖畵本身有祕府雙龍方璽御書¶
　　殿寶尤氏家玩錢氏素軒沐璘廷章及繼軒等印¶
　　其畵本盡處有一極細陽文印係唐末五代人印¶
<pb:KR3h0068_WYG_038-59b>¶
　　文譌莫辨¶
　　名畵記云或問余以顧陸張呉用筆如何對曰顧¶
　　愷之之蹟𦂳勁聯綿循環超忽調髙格逸風趨電¶
　　疾意存筆先畵盡意在所以全神氣也昔張芝學¶
　　崔瑗杜度草書之法因而變之以成今草書之體¶
　　勢一筆而成氣脉通連隔行不斷惟王子敬明其¶
　　深㫖故行首之字往往繼其前行世上謂之一筆¶
　　書其後陸探微亦作一筆畵連綿不斷故知書畵¶
<pb:KR3h0068_WYG_038-60a>¶
　　用筆同法陸探微精利潤媚新竒妙絶名髙宋代¶
　　時無等倫張僧繇㸃曳斫拂依衛夫人筆陣圖一¶
　　㸃一畫别是一功鈎㦸利劒森森然又知書畵用¶
　　筆同矣國朝呉道𤣥古今獨歩前不見顧陸後無¶
　　來者授筆法於張旭此又知書畵用筆同矣張既¶
　　號書顛吳宜為畵聖神假天造靈英不窮衆皆宻¶
　　於盼際我則離披其㸃畫衆皆謹於象似我則脫¶
　　落其凡俗彎弧挺刃植柱構梁不假界筆直尺虬¶
<pb:KR3h0068_WYG_038-60b>¶
　　鬚雲鬢數尺飛動毛根出肉力徤有餘常有口訣¶
　　人莫得知數仞之畵或自臂起或從足先巨壯詭¶
　　怪膚脉連結過於僧繇矣或問余曰吳生何以不¶
　　用界筆直尺而能彎弧挺刃植柱構梁對曰守其¶
　　神專其一念造化之功假呉生之筆向所謂意存¶
　　筆先筆盡意在也凡事之臻妙者皆如是乎豈止¶
　　畵也與夫庖丁發硎郢匠運斤效顰者徒勞捧心¶
　　代斵者必傷其手意㫖亂矣外物役焉豈能左手¶
<pb:KR3h0068_WYG_038-61a>¶
　　劃圓右手劃方乎夫用界筆直尺是死畵也守其¶
　　神專其一是真畵也死畵滿壁曷如圬墁真畵一¶
　　劃見其生氣夫運思揮毫自以為畵則愈失於畵¶
　　矣運思揮毫意不在於畵故得全於畵矣不滯於¶
　　心不疑於志不知然而然雖彎弧挺刃植柱構梁¶
　　則界筆直尺豈得入於其間哉又問余曰夫運思¶
　　精深者筆蹟周宻其有筆不周者謂之如何余對¶
　　曰顧陸之神不可見其盼際所謂筆蹟周宻也張¶
<pb:KR3h0068_WYG_038-61b>¶
　　吳之妙筆纔一二像已應焉離披㸃畫時見缺落¶
　　此雖筆不周而意周也若知畵有疎宻二體方可¶
　　議乎畵或者頷之¶
　　東坡集書呉道子畵後云智者創物能者述焉非¶
　　一人而成也君子之於學百工之於技自三代歴¶
　　漢至唐而備矣故詩至於杜子美文至於韓退之¶
　　書至於顔魯公畵至於呉道子而古今之變天下¶
　　之能事畢矣道子畵人物如以燈取影逆來順往¶
<pb:KR3h0068_WYG_038-62a>¶
　　旁見側出横斜平直各相乘除得自然之數不差¶
　　毫末出新意於法度之中寄妙理於豪放之外所¶
　　謂游刃餘地運斤成風葢古今一人而已余於他¶
　　畵或不能必其主名至於道子望而知其真偽也¶
　　然世罕有真者如史全叔所藏平生葢一二見而¶
　　已元豐八年十一月七日書¶
　　又答寶月禪師云有呉道子絹上畵釋迦佛一軸¶
　　雖頗損爛然妙迹如生意欲送院中供養如欲得¶
<pb:KR3h0068_WYG_038-62b>¶
　　之請示一書即為作記並求的便附去可裝在板¶
　　子上仍作一龕子此畵與前來菩薩天王無異但¶
　　人物小而多耳¶
　　圖畵見聞志云開元中將軍裴旻居䘮詣道子請¶
　　於東都天宫寺畵鬼神數壁以資𡨕助道子答曰¶
　　吾畵筆乆廢若將軍有意為吾纒結舞劒一曲庶¶
　　因猛厲以通幽𡨕旻於是脫去縗服如常裝束走¶
　　馬如飛左旋右轉擲劒入雲髙十餘丈若電光下¶
<pb:KR3h0068_WYG_038-63a>¶
　　射旻引手執鞘承之觀者數千人無不驚慄道子¶
　　揮毫圖壁颯然風起為天下壯觀道子平生繪事¶
　　得意無出於此¶
　　廣川畵跋云廬山歸宗寺刻呉道𤣥畵地獄變相¶
　　無為楊次公叙其後云張孝師入𡨕得識所見為¶
　　畵隂刑陽囚衆苦具在酸慘悲惻使人畏㮚呉生¶
　　就其畵增益成此圖世或疑之謂自西方之學入¶
　　中國乆矣梁大同寺圖諸經變並呉人張僧繇為¶
<pb:KR3h0068_WYG_038-63b>¶
　　之自是地獄之説繁然滋蔓前世畵工如陳浄眼¶
　　傳於寶教盧楞伽傳於化度畵在呉生前其後張¶
　　孝師畵於浄法寺孝師在唐以畵知名謂鬼神地¶
　　獄可入能品自與當世名手並不可謂畵不工而¶
　　道𤣥改而成此豈不知呉生與孝師並以此顯於¶
　　唐哉况陳盧又或先此百年矣此可謂其始孝師¶
　　耶景公老僧傳云親見呉生畵時京師屠酤魚罟¶
　　之輩見者亦皆懼罪改業人謂此於世教有助校¶
<pb:KR3h0068_WYG_038-64a>¶
　　其時孝師迥出呉生後此似不知考也(楊傑摹地/獄變相董)¶
　　(逌為王道輔跋云按書畵舫云楞伽/為呉生弟子而  在呉生前語誤)¶
　　蘇長公外紀云老杜自秦州越成都所歴輒作一¶
　　詩數千里山川在人目中古今詩人殆無其比又¶
　　明皇遣呉道子傳畵蜀道山川歸對大同殿索其¶
　　畵無有曰在臣腹中請匹素寫之半日都畢後明¶
　　皇幸蜀經其地無不與畵&KR1865;合固知道子之神竒¶
　　也¶
<pb:KR3h0068_WYG_038-64b>¶
　　畵評云衛協白描細如蛛網而有筆力其畵人物¶
　　尤工㸃睛顧愷之自以所畵為不及也呉道子畵¶
　　早年全師法之¶
　　筆談云名畵錄載呉道子嘗畵佛留其圓光當大¶
　　㑹中對萬衆舉手一揮圓中運規觀者莫不驚呼¶
　　畵家為之自有法以肩倚壁盡臂揮之自然中規¶
　　其筆畫之粗細則以一指拒壁為准自然均勻此¶
　　無足竒道子妙處不在於此徒驚俗眼耳¶
<pb:KR3h0068_WYG_038-65a>¶
　　畵鑒云呉道子筆法超妙為百代畵聖早年行筆¶
　　差細中年行筆磊落揮霍如蓴菜條人物有八面¶
　　生意活動方圓平正髙下曲直折筭停分莫不如¶
　　意其傅采於焦墨痕中略施微染自然超出縑素¶
　　世謂之呉裝當時弟子甚多如盧楞伽楊庭光其¶
　　尤者也五代朱繇亦能彷彿終不甚似覽者當自¶
　　得之嘗見道子熒惑像在烈焰中神像威猛筆意¶
　　超動使人駭然上有金章宗題印祕在内府又見¶
<pb:KR3h0068_WYG_038-65b>¶
　　善神二㡠摩利攴天像帝釋像木紋天尊像及行¶
　　道觀音托塔天王毗沙門神等像行筆甚細恐其¶
　　弟子輩所為耳¶
　　又云人物於畵最為難工葢拘於形似位置則失¶
　　神運氣象顧陸之蹟世不多見唐名手至呉道子¶
　　畵家之聖也照映千古至宋李公麟伯時一出遂¶
　　可與古作者並驅争先得伯時畵三紙可敵呉生¶
　　畵一二紙得呉生畵二紙可易顧陸一紙其為輕¶
<pb:KR3h0068_WYG_038-66a>¶
　　重相懸類若此¶
　　又云唐畵龍圖在東浙錢氏用絹十二幅作一幀¶
　　其高下稱是中止畵一龍頭一左臂雲氣騰湧墨¶
　　痕如臂筆蹟圓勁沈著如印一鱗如二尺盤大不¶
　　知當時用何筆如此峻利上有呉越錢王大書曰¶
　　感應祈雨神龍並書事蹟舊作呉道子要之唐人¶
　　無疑也¶
　　太平清話云朱紫陽畵深得呉道子筆法林和靖¶
<pb:KR3h0068_WYG_038-66b>¶
　　亦善繪事¶
　　米氏畵史云蘇子瞻收呉道子畵佛及侍者誌公¶
　　十餘人破碎甚而當面一手精彩動人㸃不加墨¶
　　口淺深暈成故最如活王元規家二天王皆是呉¶
　　之入神畵行筆磊落揮霍如蓴菜條圓潤折算方¶
　　圓凹凸裝色如新與子瞻者一同李伯時家天王¶
　　雖佳細弱無氣格乃其弟子輩作貴侯家所藏率¶
　　皆此類宗室令穰處天蓬亦真吳筆周穜字仁熟¶
<pb:KR3h0068_WYG_038-67a>¶
　　家大悲亦真今人得佛則命為呉未見真者唐人¶
　　以吳集大成而為格式故多似尤難鑒定余白首¶
　　止見四幅真筆也¶
　　書畵舫云古今書畵名家而得仙者郗鑒為南門¶
　　亭長陶𢎞景為&KR0363;萊都水大監蕭子雲為𤣥洲長¶
　　史楊義為東華上佐唐𤣥宗為太陽朱宫仙人李¶
　　白為東華上清監吳道𤣥躍入畵中遨游洞府杜¶
　　甫為文星典吏顔真卿歸塟惟空棺亦云尸解白¶
<pb:KR3h0068_WYG_038-67b>¶
　　樂天為海山院主呉采鸞夜領水府事宋徽宗為¶
　　東華帝君郭忠恕流竄海島蜕形仙舉米芾從衆¶
　　香國來臨終乃悟石曼卿為芙蓉城主宋髙宗乃¶
　　元載孔昇天帝下生楊廷秀為蓮花博士冷謙晚¶
　　有畵鶴之誣隠壁仙去斯皆灼灼有據雜見傳記¶
　　者也¶
　　又云勝國陸友得衛青古玉印著印史傳世丑近¶
　　購陸機平復帖王羲之此事帖尉遲乙僧華葢天¶
<pb:KR3h0068_WYG_038-68a>¶
　　王吳道𤣥送子天王蘇軾三馬圖贊米芾寶章待¶
　　訪錄王蒙南村真逸沈周仙山樓閣因之造清河¶
　　書畵舫其揆一也¶
　盧楞伽¶
　盧生過海羅漢圖卷(書畵舫定為盧/生本仍之俟考)¶
　　過海羅漢龍王請齋乃唐道子筆本昔佛在世特¶
　　勑請諸大阿羅漢不入涅槃天上人間為諸施主¶
　　作大福田化運神通顯揚教法寶斯像者靈山一¶
<pb:KR3h0068_WYG_038-68b>¶
　　㑹儼然再見今日瞻仰者當自證知蒙泉日聖題¶
　　米南宫云李伯時畵如春蠶吐絲法宗顧陸張吳¶
　　論者又謂鞍馬逾韓幹佛像追呉道𤣥其山水人¶
　　物則專倣李思訓韓滉兼得瀟灑之致求之前古¶
　　得未曾有今觀此圖南宫之言信不誣矣必大¶
　　出方廣洞法海茫茫本無色相作如是觀神通妙¶
　　用般若慈航十方世界一大涅槃古洪西山許次¶
　　孟贊¶
<pb:KR3h0068_WYG_038-69a>¶
　　真無般若航開眼一夢幻參透後三三究竟登彼¶
　　岸紫陽樵人¶
　　大地山河境界寛重重妙入一毫端乾坤仗錫飛¶
　　來去巨海舁盂勢往還伏虎降龍霞靄靄騰空履¶
　　漢路漫漫唐吳寫出聲聞蹟妙用神通幾萬般白¶
　　雲山埜衲義金¶
　　無際洪波接逺空神機宻運訪龍宫旌幢出迓烟¶
　　霞重此事荒唐竟莫窮¶
<pb:KR3h0068_WYG_038-69b>¶
　　　右一¶
　　超塵何必眷情交棄却禪心躡海濤來往不殊商¶
　　賈慮瑶池又恐宴蟠桃¶
　　　右二　嘉禾王循¶
　　題過海羅漢圖卷後¶
　　永樂庚子懐逺將軍馮公世賢出家藏羅漢圖卷¶
　　求予題踰年無以復公之命非敢久緩葢乏超特¶
　　之見格致之學也閒展卷細閲昆蟲動植之物珍¶
<pb:KR3h0068_WYG_038-70a>¶
　　寳雜用之器皆曲盡其妙匪近時畵工可及前忍¶
　　辱王先生品題為過海羅漢圖乃唐呉道子舊格¶
　　宋龍眠居士李公麟所重摹先生為文記之立言¶
　　運思狀形寫物纎悉弗遺實倣韓退之畵記而作¶
　　也昔退之在貞元間客京師同居有獨孤生申叔¶
　　者因與彈棊較勝負退之遂得獨孤雜古今人物¶
　　小畵一卷愛甚雖百金不願易也明年出河陽與¶
　　二三客論畵品格因出而觀之座有趙侍御者戚¶
<pb:KR3h0068_WYG_038-70b>¶
　　然若有所感謂親所摹也游閩中亡之且二十年¶
　　矣退之感趙君事遂贈焉作畵記以自觀覧後秦¶
　　少游謂退之此記序事該而不煩故倣之而作羅¶
　　漢記忍辱此作質而不華詳而有紀汪洋大肆奕¶
　　然可觀豈非近取於秦而逺倣於韓者歟忍辱名¶
　　髙當代雄視千古績文種學博洽老成尚至如此¶
　　况予小子學無成就豈敢同驅並駕故其久無以¶
　　復懐逺公之命也卷中羅漢已下總若干人出者¶
<pb:KR3h0068_WYG_038-71a>¶
　　迎者伸者赴者昂者俯者渉者荷者伺者慕者回¶
　　顧而前盼者瞻禮而起敬者形雖不同要皆騰躡¶
　　於波濤瀚漫空闊無涯之際也所乘之物若魚龍¶
　　龜螭與夫蝦蟾之屬皆鱗蟲也虎猴鹿豚師子犀¶
　　馬皆毛蟲也植物則為松樹芭蕉栖息則有宫藏¶
　　之所戴於首曰笠履於足曰屨以至錫杖道具明¶
　　珠揮扇麈尾如意浄瓶旗幢斧鉞之屬亦皆手中¶
　　所執之具以備其儀者也説者以為人各顯其神¶
<pb:KR3h0068_WYG_038-71b>¶
　　通儒者所不道然呉作之於唐而李摹之於宋此¶
　　畵之上品也退之記之矣非為此而作也而少游¶
　　忍辱復傚之於百世之下皆文之足以𫝊於無窮¶
　　也懐逺公由武而文博雅好古聲色之不邇金玉¶
　　犬馬不萌於念慮酷嗜圖畵文墨亦可謂難能者¶
　　歟忍辱此記作於丁酉十一月越明年先生物故¶
　　矣予撫斯卷不覺為之慨然於是乎書永樂十九¶
　　年歳在辛丑春正月賜進士出身翰林庶吉士嘉¶
<pb:KR3h0068_WYG_038-72a>¶
　　禾朱孟德書¶
　　龍王請齋過海羅漢圖一卷乃寧夏衛指揮同知¶
　　馮傑世賢之家藏也褏出示予而速記予熟閱之¶
　　羅漢一十六人惟荷笠搘笻出自巖洞者不闡其¶
　　神通餘皆闡其神通者也一人松下結伽趺坐舉¶
　　臂欠伸未行有鹿在旁延佇以俟之執麈尾騎哮¶
　　吼虎者一人前有猴奉鉢導之後有浄人以錫杖¶
　　肩道具隨之臨海一人以竹杖止龍右足已躡其¶
<pb:KR3h0068_WYG_038-72b>¶
　　背左足猶在岸也其勢活動可駭披袈裟持竹杖¶
　　者一人踏螭水中浩瀚無涯一目萬里乘錫杖擎¶
　　明珠以引在天飛龍者一人有浄人踐蟾蜍瞪視¶
　　欲其輒來下也褊袒右肩脫二屨踞豚者一人有¶
　　踐魚童子侍焉波紋縠皺葉泛芭蕉上乘一人捻¶
　　數珠若念佛者一人蓬頭乘拄杖左握扇右指中¶
　　流浄人頂道具以示念佛者若微笑也脫㡌障日¶
　　乘鉢者一人一人左扶拄杖右擁童子並三狻猊¶
<pb:KR3h0068_WYG_038-73a>¶
　　回顧乘鉢者若有言也踏犀牛者一人戴㡌而背¶
　　軍持踏龜者一人服袈裟而持如意俯首示敬而¶
　　乘笠者一人放光鉢中而踏馬者一人一人睂長¶
　　過膝展尼師壇坐者有四鬼舁其四隅馳走如飛¶
　　驚濤為之卷雪有浄人踐蝦以竹杖肩道具急尾¶
　　其後也既而幽境深入一鬼揚旗導前𤣥衣執圭¶
　　恭敬出迎者請齋龍王也束帶抱文書者判官也¶
　　樹寶幢操金鉞者二甲士也雲霞頓開宫殿呈露¶
<pb:KR3h0068_WYG_038-73b>¶
　　於跳蝦之際者水府也是為請齋羅漢之所也以¶
　　上羅漢凡一十六人童子二淨人四凡六人龍王¶
　　一人判官一甲士二鬼五凡八人龍蝦各二螭魚¶
　　龜蟾蜍各一凡八蟲虎猴鹿豚狻猊犀牛馬各一¶
　　凡七獸笠㡌錫杖拄杖屨各二竹杖四道具三明¶
　　珠數珠扇麈尾如意軍持尼師壇旗幢鉞各一凡¶
　　二十七器用松芭蕉各一凡二種宫殿一區合人¶
　　蟲獸器用等共七十五數宫殿一區不與其數也¶
<pb:KR3h0068_WYG_038-74a>¶
　　予閲此圖下筆一一精微曲盡其妙實畵之神品¶
　　也或謂唐呉道子筆以予辨之紙非唐紙葢呉舊¶
　　本而重摹於宋李伯時者也竊嘆道子於諸羅漢¶
　　皆畵其躡龍騎虎等狀得以闡其神通而惟荷笠¶
　　羅漢不為畵其得以闡其神通之狀者何歟豈其¶
　　有感於當時而託之以寓其意乎不然若諸羅漢¶
　　以闡其神通宜見恭敬出迎於龍王若荷笠羅漢¶
　　雖不闡其神通然亦及於請齋者又何歟予於是¶
<pb:KR3h0068_WYG_038-74b>¶
　　知龍王誠有其佛眼尤加恭敬於若人者非有懲¶
　　於昔之耆域王乎昔佛在羅閱城耆域王請齋佛¶
　　及五百比丘而不及羅漢般特耆域進清浄水而¶
　　佛不受曰爾奚不及般特也耆域即致般特佛命¶
　　阿難進水於般特且使不起座而遥授其鉢於佛¶
　　手中耆域異其神通以慢賢聖懴悔也以今龍王¶
　　尤加恭敬於若人者非有其佛眼而能如是哉茍¶
　　佛見之必大歡喜惡有不受清浄水於耆域而曰¶
<pb:KR3h0068_WYG_038-75a>¶
　　爾奚不及般特也耶然則道子託之以寓其意者¶
　　非感當時亦有耆域之侮慢於般特者乎此予之¶
　　所以竊歎也書之為記世賢其寶之永樂十五年¶
　　十一月日南至慶府伴讀文林郎前知河南長葛¶
　　縣事金陵王遜書時年八十一¶
　　跋過海羅漢圖卷後¶
　　余得古過海羅漢龍王請齋白描圖一卷題贊詩¶
　　記儒釋相雜而儒為多觀金陵忍辱王先生一記¶
<pb:KR3h0068_WYG_038-75b>¶
　　為最而嘉禾朱吉士次之餘亦有可取者其中論¶
　　畵之妙品評盡矣不容置喙第因以為呉道子筆¶
　　本首蒙泉說而忍辱以為重摹於李伯時又云紙¶
　　非唐紙竊有疑焉披玩嵗乆考校日深或得其一¶
　　二葢前方長二圖書一則為善卿一則為敏東後¶
　　一香鼎圖書又為岐山要之岐山為周敏東為日¶
　　出東方敏速之意孟子曰鷄鳴而起孳孳為善者¶
　　舜之徒也其昉字之意乎傳曰周昉窮丹青之妙¶
<pb:KR3h0068_WYG_038-76a>¶
　　又曰昉畵士女為古今冠絶在唐為長史尤善傳¶
　　神能得人之神氣情性雖韓幹莫能優焉則此為¶
　　昉之畵無疑矣謂道子者非也謂伯時重摹者亦¶
　　非也其紙則竪紋竹紙止髙一尺許而長尺有半¶
　　葢晉物收藏於唐人者也宋豈有此哉賞鑒家當¶
　　知所擇矣今觀此畵重經褙褾者幾矣燭之以日¶
　　破碎過半紙更爛脆非唐世代云邁何以至此乎¶
　　其碧雲春樹一箋則蠶蠒粉箋宋代物爾呉為唐¶
<pb:KR3h0068_WYG_038-76b>¶
　　之畵聖李為宋畵中第一非次於周者但博洽之¶
　　學乃格物之一端而銓定之功亦游藝之一驗也¶
　　故閒中手自裝補又信筆跋之於後永為家寶不¶
　　知後之觀者復以余為何如旹嘉靖戊子二月上¶
　　旬之吉五江散人廖俊書於郇墟清隠之精舍¶
　　白描過海羅漢一卷細潤古雅流動活潑原係盧¶
　　稜伽筆自唐初迨今相傳八百餘歳矣卷中品題¶
　　者九人有類聚訟未能畫一獨齊郡周宻公謹慧¶
<pb:KR3h0068_WYG_038-77a>¶
　　眼精鑒載之雲煙過眼錄中(舊是司徳用進所藏/行間印識見存今刻)¶
　　(本誤列郭北山/祐之名下非也)而不為作跋豈尚惑前人之語耶¶
　　萬厯丙辰重九亭午有客以此見示後學張丑傾¶
　　囊購取之越三日始克窮其妙趣為之改評述贊¶
　　所謂雖違衆吾從周也贊曰稜伽畵法逺從晉過¶
　　海羅漢技無賸蒙泉必大皆錯認好竒又見皇明¶
　　俊南渡珍藏許次孟轉眼重歸司子進岐山却是¶
　　公謹印品題到丑論始定百世不惑以俟聖丈六¶
<pb:KR3h0068_WYG_038-77b>¶
　　白麻抵瑜瑾御李齋東廂展玩書(小字/自註)¶
　外錄¶
　　書畵舫云元僧蒙泉載記明書方知益公跋語後¶
　　人妄益無疑昉字景元一字仲朗見名畵記進字¶
　　徳用别字善卿與韻解合此又灼然無疑者¶
　　又云髙深甫尊生八牋叙唐人名畵止六人共八¶
　　圖而周昉過海羅漢品第六鄭重如此乃不知出¶
　　自盧生謬矣¶
<pb:KR3h0068_WYG_038-78a>¶
　　又云盧楞伽者吳道𤣥弟子也道𤣥畵格多種稱¶
　　難鑒定故氣格筆力楞伽悉讓其師而面相衣紋¶
　　精細過之至佛像經變尤其所長前元司進德用¶
　　家藏羅漢二卷周宻公謹並載雲煙過眼錄中真¶
　　希世之寶也余好古成癖不惜破産以求唐宋書¶
　　畵然亦有天幸時致一二名卷近獲盧生過海羅¶
　　漢乃是白麻紙真蹟為何新藏本畵品在吳道𤣥¶
　　下李公麟之上不甚難辨後世品題者因見淵源¶
<pb:KR3h0068_WYG_038-78b>¶
　　類呉品定為呉筆又見描寫類李改題為李畵而¶
　　好竒之廖俊不談六法過信三印至跋為周昉遺¶
　　蹟此皆臆度之言豈𤣥賞至論與展閲再三見其¶
　　意度簡古筆法圓成一一出自盧生(細閲開卷一/松而不定為)¶
　　(唐人手筆者不/足與之言畵矣)而行間司子印識又與公謹文合¶
　　特定為楞伽所作無疑雖獲罪於諸先輩所不辭¶
　　也尚冀具目之士賞余知言云¶
　　又云白麻過海羅漢的屬楞伽真蹟乃蒙泉義金¶
<pb:KR3h0068_WYG_038-79a>¶
　　例以道子目之猶是認陶作阮也至忍辱吉士又¶
　　以龍眠題之比於買王得羊耶近有一妄人竄入¶
　　益公偽跋於是左袒王朱者牢不可破師生之傳¶
　　不絶如綫矣故表而出之以為盧氏金湯¶
　　又云蜀畵羅漢雖多當以盧楞伽為第一釋貫休¶
　　孫太古不及也而鄧椿畵繼稱其所作多定本止¶
　　坐立兩樣至於侍衛供獻花竹羽毛之屬皆無之¶
　　不足觀是亦未為確論葢未覩全能也此如黄魯¶
<pb:KR3h0068_WYG_038-79b>¶
　　直評楊凝式遺蹟病其少規矩不善楷書者同律¶
　　按凝式工正書劉夀臣為留臺得其自書假牒十¶
　　數紙楷法精絶見邵氏聞見錄乃魯直僅以行草¶
　　許之何也¶
　¶
　¶
　¶
　書畵彚考卷三十八¶
